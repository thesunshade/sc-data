

<!DOCTYPE html>
<html>
<head>
<meta charset='UTF-8'>
<meta name='author' content='Bojan Božič'>
<title></title>
</head>
<body>
<article id='mn17' lang='sl'>

<header>

	<ul>

		<li class="division" lang="pli" translate="no">Majjhima Nikāya</li>

		<li lang="pli" translate="no">Vanapattha Sutta</li>

	</ul>

	<h1>17. Goščava pragozda</h1>

</header>

<p><a class="ref nya" id="nya1" href="#nya1">Nya 1</a><span class="evam">Tako sem slišal.</span> Nekoč je Blaženi živel pri Sāvatthīju, v Džetovem gozdičku Anāthapiṇḍikovega parka. Tam je nagovoril menihe: “Menihi.” - “Častiti gospod,” so odgovorili. Blaženi je rekel:</p>

<p><a class="ref nya" id="nya2" href="#nya2">Nya 2</a>“Menihi, podal vam bom učenje o goščavi pragozda. Poslušajte in skrbno pazite, kaj bom povedal.” - “Da, častiti gospod,” so odgovorili menihi. Blaženi je rekel:</p>

<p><a class="ref nya" id="nya3" href="#nya3">Nya 3</a>“Menihi, menih živi v goščavi pragozda. Ko živi tam, njegova neutrjena pozornost ne postane utrjena, njegovo nezbrano srce ne postane zbrano, njegovi neuničeni vplivi ne pridejo do uničenja, on ne doseže nedosegljive najvišje varnosti pred vezanostjo, in tudi potrebščine za življenje, ki bi jih ta, ki je šel živet sveto življenje moral pridobiti – obleko, miloščinsko hrano, prostor za počitek in medicinske potrebščine – je težko pridobiti. Menih naj premisli: ‘Jaz živim v tej goščavi pragozda. Ko živim tukaj, moja neutrjena pozornost ne postane utrjena … nisem dosegel nedosegljive najvišje varnosti pred vezanostjo, in tudi potrebščine za življenje … je težko pridobiti.’ Ta menih bi moral še to isto noč ali ta dan oditi iz goščave pragozda. On tam ne bi smel več prebivati.</p>

<p><a class="ref nya" id="nya4" href="#nya4">Nya 4</a>Menihi, menih živi v goščavi pragozda. Ko živi tam, njegova neutrjena pozornost ne postane utrjena, njegovo nezbrano srce ne postane zbrano, njegovi neuničeni vplivi ne pridejo do uničenja, on ne doseže nedosegljive najvišje varnosti pred vezanostjo, vendar potrebščine za življenje, ki bi jih ta, ki je šel živet sveto življenje … je z lahkoto pridobiti. Menih naj premisli: ‘Jaz živim v tej goščavi pragozda. Ko živim tukaj, moja neutrjena pozornost ne postane utrjena … nisem dosegel nedosegljive najvišje varnosti pred vezanostjo, vendar potrebščine za življenje, ki bi jih ta, ki je šel živet sveto življenje … je z lahkoto pridobiti. Ampak, jaz nisem šel od doma v brezdomstvo zaradi obleke, miloščinske hrane, prostora za počitek in medicinskih potrebščin. Še več, ko živim tukaj, moja neutrjena pozornost ne postane utrjena … nisem dosegel nedosegljive najvišje varnosti pred vezanostjo.’ Ko tako premisli, bi ta menih moral oditi iz te goščave pragozda. On tam ne bi smel več prebivati.</p>

<p><a class="ref nya" id="nya5" href="#nya5">Nya 5</a>Menihi, menih živi v goščavi pragozda. Ko živi tam, njegova neutrjena pozornost postane utrjena, njegovo nezbrano srce postane zbrano, njegovi neuničeni vplivi pridejo do uničenja, on doseže nedosegljivo najvišjo varnost pred vezanostjo, vendar potrebščine za življenje, ki bi jih ta, ki je šel živet sveto življenje moral pridobiti – obleke, miloščinska hrana, prostor za počitek in medicinske potrebščine – je težko pridobiti. Menih naj premisli: ‘Jaz živim v tej goščavi pragozda. Ko živim tukaj, moja neutrjena pozornost postane utrjena … dosegel sem nedosegljivo najvišjo varnost pred vezanostjo, vendar, potrebščine za življenje … je težko pridobiti. Ampak, jaz nisem šel od doma v brezdomstvo zaradi oblek, miloščinske hrane, prostora za počitek in medicinskih potrebščin. Še več, ko živim tukaj, moja neutrjena pozornost postane utrjena … dosegel sem nedosegljivo najvišjo varnost pred vezanostjo.’ Ko tako premisli, bi ta menih moral nadaljevati z življenjem v tej goščavi pragozda. On ne bi smel oditi.</p>

<p><a class="ref nya" id="nya6" href="#nya6">Nya 6</a>Menihi, menih živi v goščavi pragozda. Ko živi tam, njegova neutrjena pozornost postane utrjena, njegovo nezbrano srce postane zbrano, njegovi neuničeni vplivi pridejo do uničenja, on doseže nedosegljivo najvišjo varnost pred vezanostjo, in tudi potrebščine za življenje, ki bi jih ta, ki je šel živet sveto življenje moral pridobiti – obleko, miloščinsko hrano, prostor za počitek in medicinske potrebščine – je z lahkoto pridobiti. Menih naj premisli: ‘Jaz živim v tej goščavi pragozda. Ko živim tukaj, moja neutrjena pozornost postane utrjena … dosegel sem nedosegljivo najvišjo varnosti pred vezanostjo, vendar, potrebščine za življenje … je z lahkoto pridobiti.’ Ta menih bi moral nadaljevati s prebivanjem v tej goščavi pragozda tako dolgo, kot mu traja življenje. On ne bi smel oditi.</p>

<p><a class="ref nya" id="nya7-10" href="#nya7-10">Nya 7-10</a>Menihi, menih živi v odvisnosti od določene vasi … </p>

<p><a class="ref nya" id="nya11-14" href="#nya11-14">Nya 11-14</a>Menihi, menih živi v odvisnosti od določenega mesta …</p>

<p><a class="ref nya" id="nya15-18" href="#nya15-18">Nya 15-18</a>Menihi, menih živi v odvisnosti od določenega večjega mesta …</p>

<p><a class="ref nya" id="nya19-22" href="#nya19-22">Nya 19-22</a>Menihi, menih živi v odvisnosti od določene države …</p>

<p><a class="ref nya" id="nya23" href="#nya23">Nya 23</a>Menihi, menih živi v odvisnosti od določenega posameznika … (kot v §3) … Ta menih bi moral še to isto noč ali ta dan oditi od njega, ne da bi se od njega poslovil. Njemu ne bi smel več slediti.</p>

<p><a class="ref nya" id="nya24" href="#nya24">Nya 24</a>Menihi, menih živi v odvisnosti od določenega posameznika… (kot v §4) … Ko tako premisli, bi ta menih moral oditi od njega, ko bi se od njega poslovil. Njemu ne bi smel več slediti.</p>

<p><a class="ref nya" id="nya25" href="#nya25">Nya 25</a>Menihi, menih živi v odvisnosti od določenega posameznika … (kot v §5) … Ko tako premisli, bi ta menih moral še vedno slediti njemu. On naj ne bi odšel od njega.</p>

<p><a class="ref nya" id="nya26" href="#nya26">Nya 26</a>Menihi, menih živi v odvisnosti od določenega posameznika … (kot v §6) … Ko tako premisli, bi ta menih moral še vedno slediti njemu do konca življenja. On naj ne bi odšel od njega, celo če mu je rečeno, da naj gre stran.”</p>

<p>To je bilo tisto, kar je rekel Blaženi. Menihi so bili zadovoljni in veseli besed Blaženega.</p>



</article>
</body>
</html>



