

<!DOCTYPE html>
<html>
<head>
<meta charset='UTF-8'>
<meta name='author' content='Bojan Božič'>
<title></title>
</head>
<body>
<article id='mn132' lang='sl'>

<header>

	<ul>

		<li class="division" lang="pli" translate="no">Majjhima Nikāya</li>

		<li lang="pli" translate="no">Ᾱnandabhaddekaratta Sutta</li>

	</ul>

	<h1>132. Ᾱnanda in en odličen dan</h1>

</header>

<p><a class="ref nya" id="nya1" href="#nya1">Nya 1</a><span class="evam">Tako sem slišal.</span> Nekoč je Blaženi živel pri Sāvatthīju, v Džetovem gozdičku Anāthapiṇḍikovega parka.</p>

<p><a class="ref nya" id="nya2" href="#nya2">Nya 2</a>Takrat je častiti Ᾱnanda poučeval, spodbujal, prepričeval in razveseljeval menihe z govorom o Dhammi v dvorani za zborovanja. Recitiral je povzetek in razlago ‘Nekoga, ki je imel en odličen dan.’</p>

<p>Zvečer je Blaženi prišel iz samote in odšel do dvorane za zborovanja. Sedel je na pripravljen sedež in vprašal menihe: “Menihi, kdo je poučeval, spodbujal, prepričeval in razveseljeval menihe z govorom o Dhammi v dvorani za zborovanja? Kdo je recitiral povzetek in razlago ‘Nekoga, ki je imel en odličen dan’?”</p>

<p>“Bil je to častiti Ᾱnanda, častiti gospod.”</p>

<p>Potem je Blaženi vprašal častitega Ᾱnando: “Ᾱnanda, kako si poučeval, spodbujal, prepričeval in razveseljeval menihe z govorom o Dhammi in recitiral povzetek in razlago ‘Nekoga, ki je imel en odličen dan’?”</p>

<p><a class="ref nya" id="nya3" href="#nya3">Nya 3</a>“Jaz sem to delal tako, častiti gospod:<br>

</p><blockquote class="gatha">

‘Naj se posameznik ne zateka v preteklost<br>

ali goji up v prihodnost,<br>

ker preteklost je za njim<br>

in prihodnost še ni prišla.<br>

Naj z uvidom vidi<br>

vsako stanje posebej, ko se to pojavi,<br>

naj spozna ga in se o njem prepriča,<br>

nepremagljivo, neomajno.<br>

Danes si je treba prizadevati,<br>

jutri lahko pride smrt, kdo ve?<br>

Ko ne baranta s smrtjo,<br>

to odvrača njo in njene horde,<br>

vendar ta, ki biva tako vztrajen,<br>

nepopustljiv, podnevi in ponoči – to je ta,<br>

je rekel mirni modrijan,<br>

ki je imel en odličen dan.’

	 </blockquote>

<p><a class="ref nya" id="nya4" href="#nya4">Nya 4</a>Kako, menihi, se nekdo <strong>zateka v preteklost</strong>? Misleč, ‘Jaz sem imel takšno snov v preteklosti,’ najde radost v tem. Misleč, ‘Jaz sem imel takšen občutek v preteklosti,’… ‘Jaz sem imel takšno zaznavo v preteklosti,’ … ’Jaz sem imel takšne tvorbe v preteklosti,’… ‘Jaz sem imel takšno zavest v preteklosti,’ najde radost v tem. Tako se nekdo zateka v preteklost.</p>

<p><a class="ref nya" id="nya5" href="#nya5">Nya 5</a>In kako, menihi, se nekdo <strong>ne zateka v preteklost</strong>? Misleč, ‘Jaz sem imel takšno snov v preteklosti,’ ne najde radosti v tem. Misleč, ‘Jaz sem imel takšen občutek v preteklosti,’ … ‘Jaz sem imel takšno zaznavo v preteklosti,’ … ‘Jaz sem imel takšne tvorbe v preteklosti,’ … ‘Jaz sem imel takšno zavest v preteklosti,’ ne najde radosti v tem. Tako se nekdo ne zateka v preteklost.</p>

<p><a class="ref nya" id="nya6" href="#nya6">Nya 6</a>In kako, menihi, nekdo <strong>goji up v prihodnost</strong>? Misleč, ‘Naj imam takšno snov v prihodnosti, najde radost v tem. Misleč, ‘Naj imam takšen občutek v prihodnosti,’ … ‘Naj imam takšno zaznavo v prihodnosti,’ … ‘Naj imam takšne tvorbe v prihodnosti,’ … ‘Naj imam takšno zavest v prihodnosti,’ najde radost v tem. Tako nekdo goji up v prihodnost.</p>

<p><a class="ref nya" id="nya7" href="#nya7">Nya 7</a>In kako, menihi, nekdo <strong>ne goji upa v prihodnost</strong>? Misleč, ‘Naj imam takšno snov v prihodnosti,’ ne najde radosti v tem. Misleč, ‘Naj imam takšen občutek v prihodnosti,’ … ‘Naj imam takšno zaznavo v prihodnosti,’ … ‘Naj imam takšne tvorbe v prihodnosti,’ … ‘Naj imam takšno zavest v prihodnosti,’ ne najde radosti v tem. Tako nekdo ne goji upa v prihodnost.</p>

<p><a class="ref nya" id="nya8" href="#nya8">Nya 8</a>In kako, menihi, je nekdo <strong>premagan glede prisotnih nastalih stanj</strong>? Menihi, nepoučen navaden posameznik, ki se ne ozira na plemenite in je neizkušen in nediscipliniran v njihovi Dhammi, ki se ne ozira na prave ljudi in je neizkušen in nediscipliniran v njihovi Dhammi, ima snov za sebstvo ali da je sebstvo snov ali da je snov v sebstvu ali da je sebstvo v snovi. On ima občutke za sebstvo … zaznavo za sebstvo … tvorbe za sebstvo … zavest za sebstvo ali da je sebstvo zavest ali da je zavest v sebstvu ali da je sebstvo v zavesti. Tako je nekdo premagan glede prisotnih nastalih stanj.</p>

<p><a class="ref nya" id="nya9" href="#nya9">Nya 9</a>In kako, menihi, nekdo <strong>ni premagan glede prisotnih nastalih stanj</strong>? Menihi, dobro poučen plemeniti učenec, ki se ozira na plemenite in je izkušen in discipliniran v njihovi Dhammi, ki se ozira na prave ljudi in je izkušen in discipliniran v njihovi Dhammi, nima snovi za sebstvo ali da je sebstvo snov ali da je snov v sebstvu ali da je sebstvo v snovi. On nima občutka za sebstvo … zaznave za sebstvo … tvorb za sebstvo … zavest za sebstvo ali da je sebstvo zavest ali da je zavest v sebstvu ali da je sebstvo v zavesti. Tako nekdo ni premagan glede prisotnih nastalih stanj.</p>

<blockquote class="gatha">

<p><a class="ref nya" id="nya10" href="#nya10">Nya 10</a>Naj se posameznik ne zateka v preteklost …<br>

      ki je imel en odličen dan.</p>

</blockquote>

<p><a class="ref nya" id="nya11" href="#nya11">Nya 11</a>Jaz sem poučeval, spodbujal, prepričeval in razveseljeval menihe z govorom o Dhammi in recitiral povzetek in razlago ‘Nekoga, ki je imel en odličen dan.’”</p>

<p>“Dobro, dobro, Ᾱnanda! Dobro je, da si poučeval, spodbujal, prepričeval in razveseljeval menihe z govorom o Dhammi in recitiral povzetek in razlago ‘Nekoga, ki je imel en odličen dan’:</p>

<blockquote class="gatha">

<p><a class="ref nya" id="nya12-19" href="#nya12-19">Nya 12-19</a>Naj se posameznik ne zateka v preteklost …<br>

           (Ponovi v celoti §§3-10)<br>

           ki je imel en odličen dan.”</p>

		   </blockquote>

<p>To je bilo tisto, kar je rekel Blaženi. Častiti Ᾱnanda je bil zadovoljen in vesel besed Blaženega.</p>

</article>
</body>
</html>



