

<!DOCTYPE html>
<html>
<head>
<meta charset='UTF-8'>
<meta name='author' content='Bojan Božič'>
<title></title>
</head>
<body>
<article id='mn127' lang='sl'>

<header>

	<ul>

		<li class="division" lang="pli" translate="no">Majjhima Nikāya</li>

		<li lang="pli" translate="no">Anuruddha Sutta</li>

	</ul>

	<h1>127. Anuruddha</h1>

</header>

<p><a class="ref nya" id="nya1" href="#nya1">Nya 1</a><span class="evam">Tako sem slišal.</span> Nekoč je Blaženi živel pri Sāvatthīju, v Džetovem gozdičku Anāthapiṇḍikovega parka.</p>

<p><a class="ref nya" id="nya2" href="#nya2">Nya 2</a>Takrat je tesar Pañcakanga nagovoril nekega meniha: “Pridi, dobri človek, pojdi k častitemu Anuruddhi, mu izkaži spoštovanje v mojem imenu s tvojo glavo ob njegovih nogah in mu reci: ‘Častiti gospod, tesar Pañcakanga te časti s svojo glavo ob nogah častitega Anuruddhe in pravi: “Častiti gospod, naj častiti Anuruddha s tremi drugimi spremljevalci sprejme jutrišnji obrok hrane od tesarja Pañcakange in naj častiti Anuruddha pride točno, ker je tesar Pañcakanga zelo zaposlen in ima veliko dela za kralja.”’”</p>

<p>“Da, gospod,” je odgovoril ta mož in odšel do častitega Anuruddhe. Ko je izkazal spoštovanje častitemu Anuruddhi, je sedel na stran in predal svoje sporočilo. Častiti Anuruddha se je strinjal v tišini.</p>

<p><a class="ref nya" id="nya3" href="#nya3">Nya 3</a>Ko se je noč končala in se je začelo jutro, se je častiti Anuruddha oblekel, vzel svojo skledo in zunanje oblačilo in odšel do hiše tesarja Pañcakange in tam sedel na pripravljen sedež. Tesar Pañcakanga je s svojimi lastnimi rokami postregel in zadovoljil častitega Anuruddho z različnimi vrstami dobre hrane. Ko je častiti Anuruddha pojedel in odmaknil svoje roke od sklede, je tesar Pañcakanga vzel nižji sedež, sedel nanj ob strani in rekel častitemu Anuruddhi:</p>

<h2><span class="add">NEIZMERNA IN VZVIŠENA OSVOBODITEV SRCA</span></h2>

<p><a class="ref nya" id="nya4" href="#nya4">Nya 4</a>“Častiti gospod, starejši menihi so prišli do mene in rekli: ‘Gospodar, razvij neizmerno osvoboditev srca’, in nekateri starejši so rekli: ‘Gospodar, razvij vzvišeno osvoboditev srca.’ Častiti gospod, neizmerna osvoboditev srca in vzvišena osvoboditev srca - ali sta ti stanji različni v pomenu in različni po imenu ali sta eno v pomenu in različni le po imenu?”</p>

<p><a class="ref nya" id="nya5" href="#nya5">Nya 5</a>“Razloči ju, kot ju vidiš, gospodar. Potem ti bosta razloženi.”</p>

<p>“Častiti gospod, jaz mislim tako: neizmerna osvoboditev srca in vzvišena osvoboditev srca – ti stanji sta eno po pomenu in različni samo po imenu.”</p>

<p><a class="ref nya" id="nya6" href="#nya6">Nya 6</a>“Gospodar, neizmerna osvoboditev srca in vzvišena osvoboditev srca – ti stanji sta različni po pomenu in različni po imenu. In naj bo razumljeno kot sledi, kako sta ti stanji različni po pomenu in različni po imenu.</p>

<p><a class="ref nya" id="nya7" href="#nya7">Nya 7</a>Kaj, gospodar, je <strong>neizmerna osvoboditev srca</strong>? Menih biva s prežemanjem ene četrtine s srcem prepojenim z dobrohotnostjo, prav tako druge, prav tako tretje, prav tako četrte, tako zgoraj, spodaj, naokoli in povsod, in vseh, kot samega sebe, on biva s prežemanjem vsega obsegajočega sveta s srcem prepojenim z dobrohotnostjo, obilno, vzvišeno, neizmerno, brez sovražnosti in brez zlobe. On biva s prežemanjem ene četrtine s srcem prepojenim s sočutjem … On biva s prežemanjem ene četrtine s srcem srečoželjnosti … On biva s prežemanjem ene četrtine s srcem mirnodušnosti … obilno, vzvišeno, neizmerno, brez sovražnosti in brez zlobe. To se imenuje neizmerna osvoboditev srca.</p>

<p><a class="ref nya" id="nya8" href="#nya8">Nya 8</a>In kaj, gospodar, je<strong> vzvišena osvoboditev srca</strong>? Menih biva pritegnjen na področje površine velikosti vznožja enega drevesa, s prežemanjem tega kot vzvišenega: to se imenuje vzvišena osvoboditev srca. Menih biva pritegnjen na področje površine velikosti vznožja dveh ali treh dreves, s prežemanjem tega kot vzvišenega: tudi to se imenuje vzvišena osvoboditev srca. Menih biva pritegnjen na področje površine velikosti ene vasi, s prežemanjem tega kot vzvišenega … površine dveh ali treh vasi … površine velikosti enega velikega kraljestva … površine velikosti dveh ali treh velikih kraljestev … površine velikosti zemlje omejene z oceanom, s prežemanjem tega kot vzvišenega: tudi to se imenuje vzvišena osvoboditev srca. Na ta način, gospodar, se to lahko razume, kako sta ti stanji različni po pomenu in različni po imenu.</p>

<h2><span class="add">PONOVNA POJAVITEV V BITNOST IN BOŽANSTVA</span></h2>

<p><a class="ref nya" id="nya9" href="#nya9">Nya 9</a>Obstajajo, gospodar, štiri vrste ponovne pojavitve [v prihodnje stanje] bitnost. Katere štiri? Tako nekdo biva z odločenostjo in s prežemanjem ‘omejenega sija’ in se ob razpadu telesa, po smrti, spet pojavi v družbi božanstev omejenega sija. Tako nekdo biva z odločenostjo in s prežemanjem ‘neomejenega sija’ in se ob razpadu telesa, po smrti, ponovno pojavi v družbi božanstev neomejenega sija. Tako nekdo biva z odločenostjo in s prežemanjem ‘nečistega sija’ in se ob razpadu telesa, po smrti, ponovno pojavi v družbi božanstev nečistega sija. Tako nekdo biva z odločenostjo in s prežemanjem ‘čistega sija’ in se ob razpadu telesa, po smrti, ponovno pojavi v družbi božanstev čistega sija. To so štiri vrste ponovne pojavitve [v prihodnje stanje] bitnosti.</p>

<p><a class="ref nya" id="nya10" href="#nya10">Nya 10</a>Zgodi se, gospodar, da se ta božanstva zberejo na enem mestu. Ko so zbrana na enem mestu, se lahko razloči razlika v njihovi barvi, vendar ne razlika v njihovem siju. Prav tako kot če bi mož prinesel nekaj oljnatih svetilk v hišo, se lahko razloči razlika v plamenih svetilk, ne pa razlika v njihovem siju, tako tudi, obstaja priložnost, ko se ta božanstva zberejo na enem mestu … vendar ne razlika v njihovem siju.</p>

<p><a class="ref nya" id="nya11" href="#nya11">Nya 11</a>Zgodi se, gospodar, ko se ta božanstva razpršijo od tam. Ko se razpršijo, se lahko razloči razlika v njihovi barvi in tudi razlika v njihovem siju. Prav tako kot če bi mož odstranil več oljnih svetilk iz te hiše, bi se razlika lahko razločila v plamenih svetilk in tudi v razliki v njihovem siju, tako tudi, obstaja priložnost, ko se božanstva razpršijo od tam … in tudi razlika v njihovem siju.</p>

<p><a class="ref nya" id="nya12" href="#nya12">Nya 12</a>Tem božanstvom ne pride na misel: ‘To naše [življenje] je stalno, večno in nespremenljivo,’ kljub temu, kjerkoli se ta božanstva naselijo, tam najdejo veselje. Kot ko se muhe vsedejo in prenašajo na palici ali na košu, jim ne pride na misel: ‘To naše [življenje] je stalno, večno in nespremenljivo,’ kljub temu, kamorkoli te muhe sedejo, tam najdejo veselje, tako tudi, to ne pride na misel tem božanstvom … ampak, kjerkoli se naselijo, tam najdejo veselje.”</p>

<p><a class="ref nya" id="nya13" href="#nya13">Nya 13</a>Ko je bilo to rečeno, je častiti Abhiya Kaccāna rekel častitemu Anuruddhu: “Dobro, častiti Anuruddha, kljub temu imam še nekaj za vprašati: Ali so vsa ta sijoča božanstva omejenega sija, ali pa so nekatera od njih božanstva neomejenega sija?”</p>

<p>“Zaradi urejenosti, prijatelj Kaccāna, nekatera so božanstva omejenega sija, nekatera božanstva neomejenega sija.”</p>

<p><a class="ref nya" id="nya14" href="#nya14">Nya 14</a>“Častiti Anuruddha, kaj je vzrok in razlog zakaj med temi božanstvi, ki so se ponovno pojavila v istem nivoju božanstev, so neka božanstva omejenega sija, neka pa božanstva neomejenega sija?”</p>

<p>“Kar se tiče tega, prijatelj Kaccāna, ti bom za povračilo postavil vprašanje. Odgovori nanj, če želiš. Kaj misliš, prijatelj Kaccāna? Ko menih biva odločen na površino velikosti vznožja drevesa, s prežemanjem tega kot vzvišenega, in drugi menih biva odločen na površino velikosti vznožja dveh ali treh dreves, s prežemanjem tega kot vzvišenega – kateri od teh tipov mentalnega razvoja je bolj razširjen?” - “Drugi, častiti gospod.”</p>

<p>“Kaj misliš, prijatelj Kaccāna? Ko en menih biva odločen na površino velikosti vznožja dveh ali treh dreves, s prežemanjem tega kot vzvišenega, in drugi menih biva odločen na površino velikosti ene vasi, s prežemanjem tega kot vzvišenega … površino velikosti ene vasi in velikosti dveh ali treh vasi … površino velikosti dveh ali treh vasi in površine velikosti enega večjega kraljestva … površino velikosti enega večjega kraljestva in površine velikosti dveh ali treh večjih kraljestev … površino velikosti dveh ali treh večjih kraljestev in površine velikosti zemlje obkrožene z oceanom, s prežemanjem tega kot vzvišenega – kateri od teh dveh tipov mentalnega razvoja je bolj razširjen?” - “Drugi, častiti gospod.”</p>

<p>“To je vzrok in razlog, prijatelj Kaccāna, zakaj so med temi božanstvi, ki se ponovno pojavijo na istem nivoju božanstev, neka božanstva omejenega sija, neka božanstva pa neomejenega sija.”</p>

<p><a class="ref nya" id="nya15" href="#nya15">Nya 15</a>“Dobro, častiti Anuruddha, vendar imam še naslednje vprašanje: Ali so vsa ta sijoča božanstva nečistega sija, ali pa so nekatera od njih čistega sija?”</p>

<p>“Zaradi urejenosti, prijatelj Kaccāna, so nekatera božanstva nečistega sija, nekatera od njih pa so božanstva čistega sija.”</p>

<p><a class="ref nya" id="nya16" href="#nya16">Nya 16</a>“Častiti Anuruddha, kaj je vzrok in razlog zakaj med temi božanstvi, ki so se ponovno pojavila na istem nivoju božanstev, nekatera božanstva nečistega sija, nekatera pa božanstva čistega sija?”</p>

<h2><span class="add">PRISPODOBA O GORENJU OLJNE SVETILKE</span></h2>

<p>“Kar se tiče tega, prijatelj Kaccāna, bom podal prispodobo, ker nekateri modri možje tukaj razumejo pomen izjave z uporabo prispodobe. Predpostavimo, da oljna svetilka gori z nečistim oljem in nečistim stenjem. Zaradi nečistega olja in nečistega stenja svetilka gori nejasno. Tako tudi tukaj menih biva z odločenostjo in prežemanjem [področja z] nečistim sijem. Njegovo slabo obnašanje s telesom ni popolnoma prenehalo, njegova lenoba in topost nista bili popolnoma uničeni, njegova vznemirjenost in kesanje nista bili popolnoma odstranjeni. Zaradi tega meditira kot je do sedaj, to je, nejasno. Ob razkroju telesa, po smrti, se ponovno pojavi v družbi božanstev nečistega sija.</p>

<p>Predpostavimo, da v oljni svetilki gori čisto olje in čisti stenj. Zaradi čistosti njenega olja in čistega stenja ne gori nejasno. Tako tudi tukaj menih biva z odločenostjo in prežemanjem [področja s] čistim sijem. Njegova telesna nedelavnost je popolnoma prenehala, njegova lenoba in topost sta bili popolnoma uničeni, njegova vznemirjenost in kesanje sta bili popolnoma odstranjeni. Zaradi tega on meditira, kot je do sedaj, to je, jasno. Ob razkroju telesa, po smrti, se ponovno pojavi v družbi božanstev čistega sija.</p>

<p>To je vzrok in razlog, prijatelj Kaccāna, zakaj med temi božanstvi, ki so se ponovno pojavila v istem nivoju božanstev, so nekatera božanstva nečistega sija, nekatera pa božanstva čistega sija.”</p>

<p><a class="ref nya" id="nya17" href="#nya17">Nya 17</a>Ko je bilo to rečeno, je častiti Abhiya Kaccāna rekel častitemu Anuruddhu: “Dobro, častiti Anuruddha. Častiti Anuruddha ne pravi: ‘To sem slišal’ ali ‘Moralo bi biti tako.’ Namesto tega, častiti Anuruddha pravi: ‘Ta božanstva so takšna in ta božanstva so takšna.’ Prišlo mi je na misel, častiti gospod, da se je častiti Anuruddha gotovo družil s temi božanstvi in govoril z njimi in imel razgovore z njimi.”</p>

<p>“Gotovo, prijatelj Kaccāna, so tvoje besede neprijetne in nevljudne, vendar ti bom odgovoril. Dolgo časa sem se družil s temi božanstvi in govoril z njimi in imel pogovore z njimi.”</p>

<p><a class="ref nya" id="nya18" href="#nya18">Nya 18</a>Ko je bilo to rečeno, je častiti Abhiya Kaccāna rekel tesarju Pañcakangu: “To je dobitek za tebe, gospodar, to je velik dobitek za tebe, da si opustil tvoje stanje dvoma in si imel priložnost slišati to učenje o Dhammi.”</p>



</article>
</body>
</html>



