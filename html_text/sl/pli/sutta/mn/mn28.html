

<!DOCTYPE html>
<html>
<head>
<meta charset='UTF-8'>
<meta name='author' content='Bojan Božič'>
<title></title>
</head>
<body>
<article id='mn28' lang='sl'>

<header>

	<ul>

		<li class="division" lang="pli" translate="no">Majjhima Nikāya</li>

		<li lang="pli" translate="no">Mahāhatthipadopama Sutta</li>

	</ul>

	<h1>28. Dolgo učenje o slonovi stopinji</h1>

</header>

<p><a class="ref nya" id="nya1" href="#nya1">Nya 1</a><span class="evam">Tako sem slišal.</span> Nekoč je Blaženi živel pri Sāvatthīju, v Džetovem gozdičku Anāthapiṇḍikovega parka. Tam je častiti Sāriputta takole nagovoril menihe: “Prijatelji, menihi.” - “Prijatelj,” so odgovorili. Častiti Sāriputta je rekel:</p>

<p><a class="ref nya" id="nya2" href="#nya2">Nya 2</a>“Prijatelji, kot se odtis stopinje kateregakoli živega hodečega bitja lahko postavi v odtis slonove stopinje in se zato odtis slonove stopinje razglasi za največjega med njimi zaradi svoje velikosti, tako se tudi vsa dobra stanja lahko postavijo v Štiri plemenite resnice. V katere štiri? V plemenito resnico o neprijetnosti, v plemenito resnico o izvoru neprijetnosti, v plemenito resnico o prenehanju neprijetnosti in v plemenito resnico o poti, ki vodi do prenehanja neprijetnosti.</p>

<p><a class="ref nya" id="nya3" href="#nya3">Nya 3</a>In kaj je plemenita resnica o neprijetnosti? Rojstvo je neprijetnost, starost je neprijetnost, smrt je neprijetnost, žalost, tožba, bolečina, nezadovoljstvo in stiska so neprijetnost, ne dobiti tega kar hočeš je neprijetnost, na kratko, pet agregatov s predpostavko je neprijetnost.</p>

<p><a class="ref nya" id="nya4" href="#nya4">Nya 4</a>In kaj je pet agregatov s predpostavko? To so: agregat snovi s predpostavko, agregat občutka s predpostavko, agregat zaznave s predpostavko, agregat tvorb s predpostavko in agregat zavesti s predpostavko.</p>

<p><a class="ref nya" id="nya5" href="#nya5">Nya 5</a>In kaj je agregat snovi s predpostavko? To so štirje veliki elementi in snov, ki izhaja iz štirih velikih elementov. In kaj so štirje veliki elementi? To so element zemlje, element vode, element ognja in element zraka.</p>

<h2><span class="add">ELEMENT ZEMLJE</span></h2>

<p><a class="ref nya" id="nya6" href="#nya6">Nya 6</a>Kaj, prijatelji, je element zemlje? Element zemlje je lahko notranji ali zunanji. Kaj je notranji element zemlje? Karkoli notranjega, kar pripada nekomu, je trdno, strjeno in se nanaša nanj. To so lasje, dlake, nohti, zobje, koža, meso, kite, kosti, kostni mozeg, ledvice, srce, jetra, trebušna prepona, vranica, pljuča, debelo črevo, tanko črevo, želodec, fekalije, ali karkoli drugega notranjega, kar pripada nekomu in je trdno, strjeno in se nanaša nanj: to se imenuje notranji element zemlje. Oba, notranji element zemlje in zunanji element zemlje, sta enostavno element zemlje. In to se mora videti s primernim razumevanjem, tako kot v resnici je: ‘To ni moje, to nisem jaz, to ni moje sebstvo.’ Ko vidiš s primernim razumevanjem, tako kot v resnici je, si streznjen z elementom zemlje in napraviš srce brezstrastno do elementa zemlje.</p>

<p><a class="ref nya" id="nya7" href="#nya7">Nya 7</a>Pride čas, ko je element vode vznemirjen in potem zunanji element zemlje izgine. Ko se celo ta zunanji element zemlje, velik kot je, vidi kot nestalen, predmet uničenja, izginotja in spremembe, kaj šele to telo, ki smo se nanj navezalo z željo in traja kratek čas? Tega se ne more vzeti kot da je ‘jaz’ ali ‘moje’ ali ‘jaz sem.’</p>

<p><a class="ref nya" id="nya8" href="#nya8">Nya 8</a>Če drugi zlorabijo, žalijo, zmerjajo in nadlegujejo meniha [ki je videl ta element, tako kot v resnici je], razume: ‘Boleč občutek rojen iz ušesnega dotika, se je pojavil v meni. Ta je odvisen, ne neodvisen. Odvisen od česa? Odvisen od dotika.’ Potem vidi, da je dotik nestalen, da je občutek nestalen, da je zaznava nestalna, da so tvorbe nestalne in da je zavest nestalna. In njegovo srce, ko je napravilo elementu stvarno podporo, vstopi v [to novo stvarno podporo] in pridobi zaupanje, neomajnost in odločnost.</p>

<p><a class="ref nya" id="nya9" href="#nya9">Nya 9</a>Če drugi napadejo tega meniha na načine, ki so nezaželeni, nedobrodošli in neprijetni, s pestmi, grudami, palicami ali noži, on razume: ‘To telo je takšne narave, da ga kontakt s pestmi, grudami, palicami in noži rani. Ampak, Blaženi je v svojem “nasvetu v prispodobi o žagi” rekel: “Menihi, tudi če bi vam razbojniki brezobzirno rezali ud za udom z dvoročno žago, bi ta, v katerem srcu bi vzniknilo sovraštvo do razbojnikov, ne ravnal v skladu z mojim učenjem.” Neutrudna vztrajnost se bo pojavila v meni in se vzpostavila neprestana pozornost, moje telo bo spokojno in mirno, moje srce zbrano in poenoteno. In sedaj naj s pestmi, grudami, palicami in noži napadejo to telo. Tako se prakticira Buddhovo učenje.’</p>

<p><a class="ref nya" id="nya10" href="#nya10">Nya 10</a>Ko se ta menih tako spomni Buddhe, Dhamme in Sanghe, in če ni vzpostavljena v njem mirnodušnost, ki jo podpira dobrota, potem se v njem pojavi občutek nuje: ‘To je izguba zame, to ni dobiček zame, to je slabo zame, to ni dobro zame. Ko se tako spomnim Buddhe, Dhamme in Sanghe, moja mirnodušnost podprta z dobroto ni vzpostavljena v meni.’ Kot kadar snaha vidi svojega tasta, se v njej pojavi občutek nuje [da mu ustreže], tako tudi, ko se ta menih spomni Buddhe, Dhamme in Sanghe, če mirnodušnost podprta z dobroto ni vzpostavljena v njem, se v njem pojavi občutek nuje. Vendar, če takrat, ko se spomni Buddhe, Dhamme in Sanghe postane mirnodušnost podprta z dobroto in je vzpostavljena v njem, je s tem zadovoljen. Na tej točki, prijatelji, je ta menih veliko naredil.</p>

<h2><span class="add">ELEMENT VODE</span></h2>

<p><a class="ref nya" id="nya11" href="#nya11">Nya 11</a>Kaj, prijatelji je element vode? Element vode je lahko notranji ali zunanji. Kaj je notranji element vode? Karkoli notranjega, kar pripada nekomu, je voda, vodnato in se nanaša nanj. To je, žolč, sluz, gnoj, kri, znoj, maščoba, solze, loj, slina, smrkelj, sklepna maz, urin, ali karkoli drugega notranjega, kar pripada sebi, je voda, vodnato in se nanaša nanj: to se imenuje notranji element vode. Oba, notranji element vode in zunanji element vode sta enostavno element vode. In to se mora videti s primernim razumevanjem, tako kot v resnici je: ‘To ni moje, to nisem jaz, to ni moje sebstvo.’ Ko vidiš s primernim razumevanjem, tako kot v resnici je, si streznjen z elementom vode in napraviš srce brezstrastno do elementa vode.</p>

<p><a class="ref nya" id="nya12" href="#nya12">Nya 12</a>Pride čas, ko je zunanji element vode vznemirjen. Odnaša s seboj vasi, mesta, okraje in dežele. Pride čas, ko vode v velikem oceanu potopijo sto yodžan, dvesto yodžan, tristo yodžan, štiristo yodžan, petsto yodžan, šesto yodžan, sedemsto yodžan. Pride čas, ko so vode v velikem oceanu globoke za sedem palminih dreves, šest palminih … dve palmini, samo eno palmino drevo. Pride čas, ko so vode v velikem oceanu globoke sedem sežnjev, šest sežnjev … dva sežnja, samo en seženj. Pride čas, ko so vode v velikem oceanu globoke pol sežnja, globoke samo do pasu, samo do kolena, samo do gležnja. Pa pride čas, ko vode v velikem oceanu ni dovolj, da bi omočila členek prsta. Ko se vidi celo ta zunanji element vode, velik kot je, da je nestalen, predmet uničenja, izginotja in spremembe, kaj šele to telo, ki smo se nanj navezalo z željo in traja kratek čas? Tega se ne more vzeti kot da je ‘jaz’ ali ‘moje’ ali ‘jaz sem.’</p>

<p><a class="ref nya" id="nya13-15" href="#nya13-15">Nya 13-15</a>Če drugi zlorabijo, žalijo, zmerjajo in nadlegujejo meniha [ki je videl ta element, tako kot v resnici je], razume: … (ponovitev §§8-10) … Tudi na tej točki, prijatelji, je ta menih veliko naredil.</p>

<h2><span class="add">ELEMENT OGNJA</span></h2>

<p><a class="ref nya" id="nya16" href="#nya16">Nya 16</a>Kaj, prijatelji, je element ognja? Element ognja je lahko notranji ali zunanji. Kaj je notranji element ognja? Karkoli notranjega, kar pripada nekomu, je ogenj, ognjeno in se nanaša nanj. To je, s čemer se nekdo ogreje, se stara in se porablja, in tisto s čemer to, kar je pojedeno, popito, porabljeno in okušano, postane popolnoma prebavljeno ali karkoli drugega notranjega, kar pripada sebi, je ogenj, ognjeno in se nanaša nanj: to se imenuje notranji element ognja. Oba, notranji element ognja in zunanji element ognja sta enostavno element ognja. In to se mora videti s primernim razumevanjem, tako kot v resnici je: ‘To ni moje, to nisem jaz, to ni moje sebstvo.’ Ko vidiš s primernim razumevanjem, tako kot v resnici je, si streznjen z elementom ognja in napraviš srce brezstrastno do elementa ognja.</p>

<p><a class="ref nya" id="nya17" href="#nya17">Nya 17</a>Pride čas, ko je zunanji element ognja vznemirjen. Požge vasi, mesta, okraje in dežele. Ugasne zaradi pomanjkanja goriva samo takrat, ko pride do zelene trave ali do ceste ali do skale ali do vode ali do ustreznega odprtega prostora. Pa pride čas, ko bi poskušali narediti ogenj celo s petelinjim peresom ali odpadno surovo posušeno kožo. Ko se vidi celo ta zunanji element ognja, velik kot je, da je nestalen, predmet uničenja, izginotja in spremembe, kaj šele to telo, ki smo se nanj navezalo z željo in traja kratek čas? Tega se ne more vzeti kot da je ‘jaz’ ali ‘moje’ ali ‘jaz sem.’</p>

<p><a class="ref nya" id="nya18-20" href="#nya18-20">Nya 18-20</a>Če drugi zlorabijo, žalijo, zmerjajo in nadlegujejo meniha [ki je videl ta element, tako kot v resnici je], razume: … (ponovitev §§8-10) … Tudi na tej točki, prijatelji, je ta menih veliko naredil.</p>

<h2><span class="add">ELEMENT ZRAKA</span></h2>

<p><a class="ref nya" id="nya21" href="#nya21">Nya 21</a>Kaj, prijatelji, je element zraka? Element zraka je lahko notranji ali zunanji. Kaj je notranji element zraka? Karkoli notranje, kar pripada sebi, je zrak, zračno in se nanaša nanj. To so vetrovi, ki gredo navzgor, vetrovi, ki gredo navzdol, vetrovi v trebuhu, vetrovi v črevesju, vetrovi, ki tečejo skozi ude, vdih in izdih ali karkoli drugega notranjega, kar pripada nekomu, je zrak, zračno in se nanaša nanj: to se imenuje notranji element zraka. Oba, notranji element zraka in zunanji element zraka sta enostavno element zraka. In to se mora videti s primernim razumevanjem, tako kot v resnici je: ‘To ni moje, to nisem jaz, to ni moje sebstvo.’ Ko vidiš s primernim razumevanjem, tako kot v resnici je, postaneš streznjen z elementom zraka in napraviš srce brezstrastno do elementa zraka.</p>

<p><a class="ref nya" id="nya22" href="#nya22">Nya 22</a>Pride čas, ko je zunanji element zraka vznemirjen. Uniči vasi, mesta, okraje in dežele. Pa pride čas v zadnjem mesecu vročega obdobja, ko ljudje iščejo veter z uporabo pahljač ali mehov in se celo slamnate bilke, padajoče s slamnate strehe, ne vrtijo. Ko se vidi celo ta zunanji element zraka, velik kot je, da je nestalen, predmet uničenja, izginotja in spremembe, kaj šele to telo, ki smo se nanj navezalo z željo in traja kratek čas? Tega se ne more vzeti kot da je ‘jaz’ ali ‘moje’ ali ‘jaz sem.’</p>

<p><a class="ref nya" id="nya23-25" href="#nya23-25">Nya 23-25</a>Če drugi zlorabijo, žalijo, zmerjajo in nadlegujejo meniha [ki je videl ta element, tako kot v resnici je], razume: … (ponovitev §§8-10) … Tudi na tej točki, prijatelji, je ta menih veliko naredil.</p>

<p><a class="ref nya" id="nya26" href="#nya26">Nya 26</a>Prijatelji, prav tako kot se prostor obdan z lesom in ovijalkami, travo in glino imenuje ‘hiša,’ je tako tudi prostor obdan s kostmi in tetivami, mesom in kožo dobil ime ‘snovni objekt.’</p>

<h2><span class="add">PET AGREGATOV S PREDPOSTAVKO IN ODVISNOST NASTAJANJA</span></h2>

<p><a class="ref nya" id="nya27" href="#nya27">Nya 27</a>Če je, prijatelji, oko notranje nepoškodovano, vendar ne pride noben zunanji objekt v njegov doseg in ni ustrezne povezave, potem ni manifestacije ustrezne vrste zavesti. Če je oko notranje nepoškodovano in zunanji objekti pridejo v njegov doseg, vendar ne obstaja ustrezna povezava, potem ni manifestacije ustrezne vrste zavesti. Vendar, ko je oko notranje nepoškodovano in zunanji objekti pridejo v njegov doseg in obstaja ustrezna povezava, potem obstaja manifestacija ustrezne vrste zavesti.</p>

<p><a class="ref nya" id="nya28" href="#nya28">Nya 28</a>Tako ustvarjena snov je vključena v agregatu snovi s predpostavko. Tako ustvarjen občutek je vključen v agregatu občutka s predpostavko. Tako ustvarjena zaznava je vključena v agregatu zaznave s predpostavko. Tako ustvarjene tvorbe so vključene v agregatu tvorb s predpostavko. Tako ustvarjena zavest je vključena v agregatu zavesti s predpostavko. On razume: ‘Tako pride do vključitve, zbiranja, kopičenja stvari v pet agregatov s predpostavko. Blaženi je rekel: “Ta, ki vidi odvisnost nastajanja, vidi Dhammo, ta, ki vidi Dhammo, vidi odvisnost nastajanja.” In teh pet agregatov s predpostavko nastane s pogojenostjo. Želja, vdajanje užitkom, naklonjenost temu in držanje za to, temelječe na petih agregatih s predpostavko, je izvor neprijetnosti. Odstranitev želje in poželenja, opustitev želje in užitka do petih agregatov s predpostavko, je končanje neprijetnosti.’ In tudi na tej točki, prijatelji, je ta menih veliko naredil.</p>

<p><a class="ref nya" id="nya29-30" href="#nya29-30">Nya 29-30</a>Če je, prijatelji, uho notranje nepoškodovano in do njega ne pride nobenih zunanjih zvokov … (kot v §§27-28) … In tudi na tej točki, prijatelji, je ta menih veliko naredil.</p>

<p><a class="ref nya" id="nya31-32" href="#nya31-32">Nya 31-32</a>Če je, prijatelji, nos notranje nepoškodovan, vendar do njega ne pride nobenega zunanjega vonja … In tudi na tej točki, prijatelji, je ta menih veliko naredil.</p>

<p><a class="ref nya" id="nya33-34" href="#nya33-34">Nya 33-34</a>Če je, prijatelji, jezik notranje nepoškodovan, vendar do njega ne pride nobenega zunanjega okusa … In tudi na tej točki, prijatelji, je ta menih veliko naredil.</p>

<p><a class="ref nya" id="nya35-36" href="#nya35-36">Nya 35-36</a>Če je, prijatelji, telo notranje nepoškodovano, vendar do njega ne pride nobene zunanje otipljivosti … In tudi na tej točki, prijatelji, je ta menih veliko naredil.</p>

<p><a class="ref nya" id="nya37" href="#nya37">Nya 37</a>Če je, prijatelji, um notranje nepoškodovan, vendar do njega ne pride nobenega zunanjega pojava, in ni ustrezne povezave, potem ni manifestacije ustrezne vrste zavesti. Če je um notranje nepoškodovan in zunanji pojav pride do njega, vendar ni ustrezne povezave, potem ni manifestacije ustrezne vrste zavesti. Ampak, ko je um notranje nepoškodovan in zunanji pojav pride do njega in obstaja ustrezna povezava, potem obstaja manifestacija ustrezne vrste zavesti.</p>

<p><a class="ref nya" id="nya38" href="#nya38">Nya 38</a>Tako ustvarjena snov je vključena v agregatu snovi s predpostavko. Tako ustvarjen občutek je vključen v agregatu občutka s predpostavko. Tako ustvarjena zaznava je vključena v agregatu zaznave s predpostavko. Tako ustvarjene tvorbe so vključene v agregatu tvorb s predpostavko. Tako ustvarjena zavest je vključena v agregatu zavesti s predpostavko. On razume tako: ‘Resnično, pride do vključitve, zbiranja in kopičenja stvari v teh petih agregatih s predpostavko. Blaženi je rekel: “Ta, ki vidi odvisnost nastajanja, vidi Dhammo, ta, ki vidi Dhammo, vidi odvisnost nastajanja.” In teh pet agregatov, ki so s predpostavko, nastanejo v odvisnosti. Želja, vdajanje užitkom, nagnjenost k temu in oprijemanje na to, temelji na petih agregatih s predpostavko, je izvor neprijetnosti. Odstranitev želje in poželenja, opustitev želje in poželenja po petih agregatih s predpostavko, je prenehanje neprijetnosti.’ In tudi na tej točki, prijatelji, je ta menih veliko naredil..“</p>

<p>To je bilo tisto, kar je rekel častiti Sāriputta. Menihi so bili zadovoljni in veseli besed častitega Sāriputte.</p>



</article>
</body>
</html>



