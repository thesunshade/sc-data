

<!DOCTYPE html>
<html>
<head>
<meta charset='UTF-8'>
<meta name='author' content='Bojan Božič'>
<title></title>
</head>
<body>
<article id='mn33' lang='sl'>

<header>

	<ul>

		<li class="division" lang="pli" translate="no">Majjhima Nikāya</li>

		<li lang="pli" translate="no">Mahāgopālaka Sutta</li>

	</ul>

	<h1>33. Dolgo učenje o kravjem pastirju</h1>

</header>

<p><a class="ref nya" id="nya1" href="#nya1">Nya 1</a><span class="evam">Tako sem slišal.</span> Nekoč je Blaženi živel pri Sāvatthīju, v Džetovem gozdičku Anāthapiṇḍikovega parka. Tam je častiti Sāriputta nagovoril menihe: “Prijatelji, menihi.”—“Prijatelj,” so odgovorili. Častiti Sāriputta je rekel:</p>

<h2><span class="add">ENAJST SLABIH KVALITET, KI NE KORISTIJO</span></h2>

<p><a class="ref nya" id="nya2" href="#nya2">Nya 2</a>“Menihi, ko poseduje kravji pastir enajst dejavnikov, je nesposoben čuvanja in reje črede govedi. Katerih enajst? Kravji pastir nima znanja o snovi, ni vešč v značilnostih, ne uspe mu odstraniti mušjih ličink, ne uspe mu obvezati ran, ne uspe mu zadimiti staj, ne ve kje je napajališče, ne ve kako je biti odžejan, ne pozna poti, je nevešč v paši, molze na suho, ne kaže posebnega čaščenja do bikov, ki so očetje in voditelji črede. Ko kravji pastir poseduje teh enajst dejavnikov, je nezmožen čuvanja in reje črede govedi.</p>

<p><a class="ref nya" id="nya3" href="#nya3">Nya 3</a>Tako tudi, menihi, ko menih poseduje enajst kvalitet, je nesposoben rasti, povečanja in izpolnitve v Dhammi in disciplini. Katerih enajst? Menih nima znanja o snovi, ni vešč v značilnostih, ne uspe mu odstraniti mušjih ličink, ne uspe mu obvezati ran, ne uspe mu zadimiti staj, ne ve kje je napajališče, ne ve kako je biti odžejan, ne pozna poti, je nevešč v paši, molze na suho in ne kaže posebnega čaščenja starejših menihov, ki so stari, so že dolgo časa menihi in so očetje in voditelji skupnosti.</p>

<p><a class="ref nya" id="nya4" href="#nya4">Nya 4</a>Kako menih nima znanja o snovi? Menih ne razume kot dejansko je: ‘Vsa snov, katerekoli vrste, se sestoji iz štirih velikih elementov in snovi, ki izhaja iz štirih velikih elementov.’ Tako menih nima znanja o snovi.</p>

<p><a class="ref nya" id="nya5" href="#nya5">Nya 5</a>Kako je menih nevešč o značilnostih? Menih ne razume kot dejansko je: ‘Za norca so značilna njegova dejanja, za modrega človeka so značilna njegova dejanja.’ Tako je menih nevešč o značilnostih.</p>

<p><a class="ref nya" id="nya6" href="#nya6">Nya 6</a>Kako menihu ne uspe odstraniti mušjih ličink? Ko se pojavi želja po čutnosti, jo menih tolerira, je ne opusti, jo odstrani, odpravi, zatre. Ko se pojavi zlobna misel … Ko se pojavi misel o krutosti … Ko se pojavijo zla slaba stanja, jih menih tolerira, jih ne opusti, jih odstrani, odpravi in zatre. Tako menih ne uspe odstraniti mušjih ličink.</p>

<p><a class="ref nya" id="nya7" href="#nya7">Nya 7</a>Kako menih ne uspe obvezati ran? Ko gleda objekt z očmi, se menih oprime njegovih znakov in značilnosti. Čeprav ga, ko pusti sposobnost oči nevarovano, lahko napadejo zla slaba stanja pohlepa in nezadovoljstva, on ne prakticira svoje zadržanosti, ne varuje sposobnosti oči, se ne loti zadržanja sposobnosti oči. Pri poslušanju zvoka z ušesi … Pri vohanju vonja z nosom … Pri okušanju okusa z jezikom … Pri dotikanju otipljivega s telesom … Pri spoznavanju pojavov z umom, se oprime njihovih znakov in značilnosti. Čeprav ga, ko pusti sposobnost uma nevarovano, lahko napadejo zla slaba stanja pohlepa in nezadovoljstva, ne prakticira svoje zadržanosti, ne varuje sposobnosti uma, se ne loti zadržanja sposobnosti uma. Tako menih ne uspe obvezati ran.</p>

<p><a class="ref nya" id="nya8" href="#nya8">Nya 8</a>Kako menih ne uspe zadimiti staj? Menih ne uči drugih v podrobnosti Dhammo, kot se jo je naučil in jo obvladal. Tako menih ne uspe zadimiti staj.</p>

<p><a class="ref nya" id="nya9" href="#nya9">Nya 9</a>Kako menih ne ve, kje je napajališče? Menih ne gre od časa do časa do tistih menihov, ki so se mnogo naučili, ki so dobro seznanjeni s tradicijo, ki vzdržujejo Dhammo, disciplino in pravila, in se ne pozanima in vpraša: ‘Kako je to, častiti gospod? Kakšen je pomen tega?’ Ti častiti mu ne razkrijejo kar ni bilo razkrito, ne razjasnijo kar ni jasno, ali odstranijo njegove dvome o številnih stvareh, ki vzbujajo dvom. Tako menih ne ve, kje je napajališče.</p>

<p><a class="ref nya" id="nya10" href="#nya10">Nya 10</a>Kako menih ne ve kako je, ko si odžejan? Ko se uči Dhammo in disciplino, ki jo je proglasil Tathāgata, menih ne dobi navdiha o smislu tega, ne dobi navdiha z Dhammo, ne dobi veselja povezanega z Dhammo. Tako menih ne ve kako je, ko si odžejan.</p>

<p><a class="ref nya" id="nya11" href="#nya11">Nya 11</a>Kako menih ne pozna poti? Menih ne razume Plemenite osemčlene poti kot dejansko je. Tako menih ne pozna poti.</p>

<p><a class="ref nya" id="nya12" href="#nya12">Nya 12</a>Kako je menih nevešč v pašnikih? Menih ne razume štirih področij pozornosti kot dejansko so. Tako je menih nevešč v pašnikih.</p>

<p><a class="ref nya" id="nya13" href="#nya13">Nya 13</a>Kako menih molze na suho? Ko zvesti laiki povabijo meniha, da vzame kolikor si želi oblek, hrane, prostorov za počitek in medicinskih potrebščin, menih ne pozna zmernosti v sprejemanju tega. Tako menih molze na suho.</p>

<p><a class="ref nya" id="nya14" href="#nya14">Nya 14</a>Kako menih ne kaže posebnega čaščenja starejših menihov, ki so stari, so dolgo časa menihi, so očetje in voditelji skupnosti? Menih ne vzdržujejo telesnih dejanj dobrohotnosti, tako javno kot zasebno, do teh starejših menihov. On ne vzdržuje besednih dejanj dobrohotnosti do njih, tako javno kot zasebno. Ne vzdržuje miselnih dejanj dobrohotnosti do njih, tako javno kot zasebno. Tako menih ne pokaže nobenega posebnega čaščenja starejših menihov, ki so stari in so dolgo časa menihi, so očetje in voditelji skupnosti.</p>

<p>Ko menih poseduje teh enajst kvalitet, je nesposoben rasti, povečanja in izpolnitve v Dhammi in disciplini.</p>

<h2><span class="add">ENAJST DOBRIH KVALITET, KI KORISTIJO</span></h2>

<p><a class="ref nya" id="nya15" href="#nya15">Nya 15</a>Menihi, ko kravji pastir poseduje enajst dejavnikov, je sposoben čuvanja in reje črede govedi. Katerih enajst? Kravji pastir ima znanje o snovi, je vešč v značilnostih, uspe mu odstraniti mušje ličinke, uspe mu obvezati rane, uspe mu zadimiti staje, ve kje je napajališče, ve kako je biti odžejan, pozna poti, je vešč v paši, ne molze na suho, kaže posebno čaščenje do bikov, ki so očetje in voditelji črede. Ko kravji pastir poseduje teh enajst dejavnikov, je sposoben čuvanja in reje črede govedi.</p>

<p><a class="ref nya" id="nya16" href="#nya16">Nya 16</a>Tako tudi, menihi, ko menih poseduje enajst kvalitet, je sposoben rasti, povečanja in izpolnitve v tej Dhammi in disciplini. Katerih enajst? Menih ima znanje o snovi, je vešč v značilnostih, uspe mu odstraniti mušje ličinke, uspe mu obvezati rane, uspe mu zadimiti staje, ve kje je napajališče, ve kako je biti odžejan, pozna pot, je vešč v paši, ne molze na suho in kaže posebno čaščenje starejših menihov, ki so stari, so že dolgo časa menihi, so očetje in voditelji skupnosti.</p>

<p><a class="ref nya" id="nya17" href="#nya17">Nya 17</a>Kako ima menih znanje o snovi? Menih razume kot dejansko je: ‘Vso snov katerekoli vrste, sestavljajo štirje veliki elementi in snov, ki izhaja iz štirih velikih elementov.’ Tako menih ima znanja o snovi.</p>

<p><a class="ref nya" id="nya18" href="#nya18">Nya 18</a>Kako je menih vešč o značilnostih? Menih razume kot dejansko je: ‘Za norca so značilna njegova dejanja, za modrega človeka so značilna njegova dejanja.’ Tako je menih vešč o značilnostih.</p>

<p><a class="ref nya" id="nya19" href="#nya19">Nya 19</a>Kako menih odstrani mušje ličinke? Ko se pojavi čutna želja, jo menih ne tolerira. On jo opusti, odstrani, odpravi, zatre. Ko se pojavi zlobna misel … Ko se pojavi misel o krutosti … Ko se pojavijo zla slaba stanja, jih menih ne tolerira. On jih opusti, odstrani, odpravi in zatre. Tako menihu uspe odstraniti mušje ličinke.</p>

<p><a class="ref nya" id="nya20" href="#nya20">Nya 20</a>Kako menih obveže rane? Ko gleda objekt z očmi, se menih ne oprime njenih znakov in značilnosti. Če pusti sposobnost oči nevarovano, ga lahko napadejo zla slaba stanja pohlepa in nezadovoljstva. On prakticira svojo zadržanost, varuje sposobnosti oči, se loti zadržanja sposobnosti oči. Pri poslušanju zvoka z ušesi … Pri vohanju vonja z nosom … Pri okušanju okusa z jezikom … Pri dotikanju otipljivega s telesom … Pri spoznavanju pojavov z umom, se ne oprime njihovih znakov in značilnosti. Če pusti sposobnost uma nevarovano, ga lahko napadejo zla slaba stanja pohlepa in nezadovoljstva. Prakticira svojo zadržanost, varuje sposobnost uma, se loti zadržanja sposobnosti uma. Tako menih obveže rane.</p>

<p><a class="ref nya" id="nya21" href="#nya21">Nya 21</a>Kako menihu ne uspe zadimiti staj? Menih uči druge Dhammo v podrobnosti, kot se jo je naučil in jo obvladal. Tako menih zadimi staje.</p>

<p><a class="ref nya" id="nya22" href="#nya22">Nya 22</a>Kako menih ve, kje je napajališče? Menih gre od časa do časa do tistih menihov, ki so se mnogo naučili, ki so dobro seznanjeni s tradicijo, ki vzdržujejo Dhammo, disciplino in pravila in se pozanima in vpraša: ‘Kako je to, častiti gospod? Kakšen je pomen tega?’ Ti častiti mu razkrijejo kar ni bilo razkrito, razjasnijo kar ni jasno, ali odstranijo njegove dvome o številnih stvareh, ki vzbujajo dvom. Tako menih ve, kje je napajališče.</p>

<p><a class="ref nya" id="nya23" href="#nya23">Nya 23</a>Kako menih ve kako je, ko si se odžejal? Ko se uči Dhammo in disciplino, ki jo je proglasil Tathāgata, menih dobi navdih o smislu tega, dobi navdih v Dhammi, dobi veselje povezano z Dhammo. Tako menih ve kako je, ko si se odžejal.</p>

<p><a class="ref nya" id="nya24" href="#nya24">Nya 24</a>Kako menih pozna pot? Menih razume Plemenito osemčleno pot kot dejansko je. Tako menih pozna pot.</p>

<p><a class="ref nya" id="nya25" href="#nya25">Nya 25</a>Kako je menih vešč v pašnikih? Menih razume štiri področja pozornosti kot dejansko so. Tako je menih vešč v pašnikih.</p>

<p><a class="ref nya" id="nya26" href="#nya26">Nya 26</a>Kako menih ne molze na suho? Ko zvesti laiki povabijo meniha, da vzame kolikor si želi oblek, hrane, prostorov za počitek in medicinskih potrebščin, menih pozna zmernost v sprejemanju tega. Tako menih ne molze na suho.</p>

<p><a class="ref nya" id="nya27" href="#nya27">Nya 27</a>Kako menih kaže posebno čaščenje starejših menihov, ki so stari, so dolgo časa menihi, so očetje in voditelji skupnosti? Menih vzdržuje telesna dejanja dobrohotnosti, tako javno kot zasebno, do teh starejših menihov. Vzdržuje besedna dejanja dobrohotnosti do njih, tako javno kot zasebno. Vzdržuje umska dejanja dobrohotnosti do njih, tako javno kot zasebno. Tako menih pokaže posebno čaščenje starejših menihov, ki so stari in so dolgo časa menihi, so očetje in voditelji skupnosti.</p>

<p>Ko menih poseduje teh enajst kvalitet, je sposoben rasti, povečanja in izpolnitve v tej Dhammi in disciplini.</p>

<p>To je bilo tisto, kar je rekel Blaženi. Menihi so bili zadovoljni in veseli besed Blaženega.</p>

</article>
</body>
</html>



