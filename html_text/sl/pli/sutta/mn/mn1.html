

<!DOCTYPE html>
<html>
<head>
<meta charset='UTF-8'>
<meta name='author' content='Bojan Božič'>
<title></title>
</head>
<body>
<article id='mn1' lang='sl'>

<header>

	<ul>

		<li class="division" lang="pli" translate="no">Majjhima Nikāya</li>

		<li lang="pli" translate="no">Mūlapariyāya Sutta</li>

	</ul>

	<h1>1. Izvor vseh stvari</h1>

</header>

<p><a class="ref nya" id="nya1" href="#nya1">Nya 1</a><span class="evam">Tako sem slišal.</span> Nekoč je Blaženi živel v Ukkaṭṭhi, v gozdičku Subhaga, ob vznožju veličastnega drevesa sāla. Tam je tako nagovoril menihe: “Menihi.” - “Častiti gospod,” so odgovorili. Blaženi je rekel:</p>

<p><a class="ref nya" id="nya2" href="#nya2">Nya 2</a>“Menihi, učil vas bom o izvoru vseh stvari. Poslušajte in skrbno pazite kaj bom povedal.” - “Da, častiti gospod,” so odgovorili menihi. Blaženi je rekel:</p>

<h2><span class="add">NAVADEN POSAMEZNIK</span></h2>

<p><a class="ref nya" id="nya3" href="#nya3">Nya 3</a>“Menihi, nepoučen navaden posameznik, ki ne upošteva plemenitih in ni niti izkušen niti treniran v njihovi Dhammi, ne upošteva pravih ljudi in ni niti izkušen niti treniran v njihovi Dhammi. On iz zemlje zaznava zemljo. Ker iz zemlje zaznava zemljo, si predstavlja zemljo, si predstavlja v zemlji, si predstavlja iz zemlje, si predstavlja, da je zemlja ‘moje,’ on uživa v zemlji. Zakaj je tako? Ker tega ni popolnoma razumel.</p>

<p><a class="ref nya" id="nya4" href="#nya4">Nya 4</a>On iz vode zaznava vodo. Ker iz vode zaznava vodo, si predstavlja vodo, si predstavlja v vodi, si predstavlja iz vode, si predstavlja, da je voda ‘moje,’ on uživa v vodi. Zakaj je tako? Ker tega ni popolnoma razumel.</p>

<p><a class="ref nya" id="nya5" href="#nya5">Nya 5</a>On iz ognja zaznava ogenj. Ker iz ognja zaznava ogenj, si predstavlja ogenj, si predstavlja v ognju, si predstavlja iz ognja, si predstavlja, da je ogenj ‘moje,’ on uživa v ognju. Zakaj je tako? Ker tega ni popolnoma razumel.</p>

<p><a class="ref nya" id="nya6" href="#nya6">Nya 6</a>On iz zraka zaznava zrak. Ker iz zraka zaznava zrak, si predstavlja zrak, si predstavlja v zraku, si predstavlja iz zraka, si predstavlja, da je zrak ‘moje,’ on uživa v zraku. Zakaj je tako? Ker tega ni popolnoma razumel.</p>

<p><a class="ref nya" id="nya7" href="#nya7">Nya 7</a>On iz bitij zaznava bitja. Ker iz bitij zaznava bitja, si predstavlja bitja, si predstavlja v bitjih, si predstavlja iz bitij, si predstavlja, da so bitja ‘moje,’ on uživa v bitjih. Zakaj je tako? Ker tega ni popolnoma razumel.</p>

<p><a class="ref nya" id="nya8" href="#nya8">Nya 8</a>On iz božanstev zaznava božanstva. Ker iz božanstev zaznava božanstva, si predstavlja božanstva, si predstavlja v božanstvih, si predstavlja iz božanstev, si predstavlja, da so božanstva ‘moje,’ on uživa v božanstvih. Zakaj je tako? Ker tega ni popolnoma razumel.</p>

<p><a class="ref nya" id="nya9" href="#nya9">Nya 9</a>On iz Padžāpatija zaznava Padžāpatija. Ker iz Padžāpatija zaznava Padžāpatija, si predstavlja Padžāpatija, si predstavlja v Padžāpatiju, si predstavlja iz Padžāpatija, si predstavlja, da je Padžāpati ‘moje,’ on uživa v Padžāpatiju. Zakaj je tako? Ker tega ni popolnoma razumel.</p>

<p><a class="ref nya" id="nya10" href="#nya10">Nya 10</a>On iz Brahme zaznava Brahmo. Ker iz Brahme zaznava Brahmo, si predstavlja Brahmo, si predstavlja v Brahmi, si predstavlja iz Brahme, si predstavlja, da je Brahmā ‘moje,’ on uživa v Brahmi. Zakaj je tako? Ker tega ni popolnoma razumel.</p>

<p><a class="ref nya" id="nya11" href="#nya11">Nya 11</a>On iz božanstev strujajočega sija zaznava božanstva strujajočega sija. Ker iz božanstev strujajočega sija zaznava božanstva strujajočega sija, si predstavlja božanstva strujajočega sija, si predstavlja v božanstvih strujajočega sija, si predstavlja iz božanstev strujajočega sija, si predstavlja, da so božanstva strujajočega sija ‘moje,’ on uživa v božanstvih strujajočega sija. Zakaj je tako? Ker tega ni popolnoma razumel.</p>

<p><a class="ref nya" id="nya12" href="#nya12">Nya 12</a>On iz božanstev stalne aure zaznava božanstva stalne aure. Ker iz božanstev stalne aure zaznava božanstva stalne aure, si predstavlja božanstva stalne aure, si predstavlja v božanstvih stalne aure, si predstavlja iz božanstev stalne aure, si predstavlja, da so božanstva stalne aure ‘moje,’ on uživa v božanstvih stalne aure. Zakaj je tako? Ker tega ni popolnoma razumel.</p>

<p><a class="ref nya" id="nya13" href="#nya13">Nya 13</a>On iz božanstev obilnega sadu zaznava božanstva obilnega sadu. Ker iz božanstev obilnega sadu zaznava božanstva obilnega sadu, si predstavlja božanstva obilnega sadu, si predstavlja v božanstvih obilnega sadu, si predstavlja iz božanstev obilnega sadu, si predstavlja, da so božanstva obilnega sadu ‘moje,’ on uživa v božanstvih obilnega sadu. Zakaj je tako? Ker tega ni popolnoma razumel.</p>

<p><a class="ref nya" id="nya14" href="#nya14">Nya 14</a>On iz neomejenega gospodarja zaznava neomejenega gospodarja. Ker iz neomejenega gospodarja zaznava neomejenega gospodarja, si predstavlja neomejenega gospodarja, si predstavlja v neomejenem gospodarju, si predstavlja iz neomejenega gospodarja, si predstavlja, da je neomejeni gospodar ‘moje,’ on uživa v neomejenem gospodarju. Zakaj je tako? Ker tega ni popolnoma razumel.</p>

<p><a class="ref nya" id="nya15" href="#nya15">Nya 15</a>On iz področja neskončnega prostora zaznava področje neskončnega prostora. Ker iz področja neskončnega prostora zaznava področje neskončnega prostora, si predstavlja področje neskončnega prostora, si predstavlja v področju neskončnega prostora, si predstavlja iz področja neskončnega prostora, si predstavlja, da je področje neskončnega prostora ‘moje,’ on uživa v področju neskončnega prostora. Zakaj je tako? Ker tega ni popolnoma razumel.</p>

<p><a class="ref nya" id="nya16" href="#nya16">Nya 16</a>On iz področja neskončne zavesti zaznava področje neskončne zavesti. Ker iz področja neskončne zavesti zaznava področje neskončne zavesti, si predstavlja področje neskončne zavesti, si predstavlja v področju neskončne zavesti, si predstavlja iz področja neskončne zavesti, si predstavlja, da je področje neskončne zavesti ‘moje,’ on uživa v področju neskončne zavesti. Zakaj je tako? Ker tega ni popolnoma razumel.</p>

<p><a class="ref nya" id="nya17" href="#nya17">Nya 17</a>On iz področja ničnosti zaznava področje ničnosti. Ker iz področja ničnosti zaznava področje ničnosti, si predstavlja področje ničnosti, si predstavlja v področju ničnosti, si predstavlja iz področja ničnosti, si predstavlja, da je področje ničnosti ‘moje,’ on uživa v področju ničnosti. Zakaj je tako? Zato, vam pravim, ker tega ni popolnoma razumel.</p>

<p><a class="ref nya" id="nya18" href="#nya18">Nya 18</a>On iz področja niti zaznavanja niti nezaznavanja zaznava področje niti zaznavanja niti nezaznavanja. Ker iz področja niti zaznavanja niti nezaznavanja zaznava področje niti zaznavanja niti nezaznavanja, si predstavlja področje niti zaznavanja niti nezaznavanja, si predstavlja v področju niti zaznavanja niti nezaznavanja, si predstavlja iz področja niti zaznavanja niti nezaznavanja, si predstavlja, da je področje niti zaznavanja niti nezaznavanja ‘moje,’ on uživa v področju niti zaznavanja niti nezaznavanja. Zakaj je tako? Ker tega ni popolnoma razumel.</p>

<p><a class="ref nya" id="nya19" href="#nya19">Nya 19</a>On iz videnega zaznava videno. Ker iz videnega zaznava videno, si predstavlja videno, si predstavlja v videnem, si predstavlja iz videnega, si predstavlja, da je videno ‘moje,’ on uživa v videnem. Zakaj je tako? Ker tega ni popolnoma razumel.</p>

<p><a class="ref nya" id="nya20" href="#nya20">Nya 20</a>On iz slišanega zaznava slišano. Ker iz slišanega zaznava slišano, si predstavlja slišano, si predstavlja v slišanem, si predstavlja iz slišanega, si predstavlja, da je slišano ‘moje,’ on uživa v slišanem. Zakaj je tako? Ker tega ni popolnoma razumel.</p>

<p><a class="ref nya" id="nya21" href="#nya21">Nya 21</a>On iz občutenega zaznava občuteno. Ker iz občutenega zaznava občuteno, si predstavlja občuteno, si predstavlja v občutenem, si predstavlja iz občutenega, si predstavlja, da je občuteno ‘moje,’ on uživa v občutenem. Zakaj je tako? Ker tega ni popolnoma razumel.</p>

<p><a class="ref nya" id="nya22" href="#nya22">Nya 22</a>On iz spoznanega zaznava spoznano. Ker iz spoznanega zaznava spoznano, si predstavlja spoznano, si predstavlja v spoznanem, si predstavlja iz spoznanega, si predstavlja, da je spoznano ‘moje,’ on uživa v spoznanem. Zakaj je tako? Ker tega ni popolnoma razumel.</p>

<p><a class="ref nya" id="nya23" href="#nya23">Nya 23</a>On iz enotnosti zaznava enotnost. Ker iz enotnosti zaznava enotnost, si predstavlja enotnost, si predstavlja v enotnosti, si predstavlja iz enotnosti, si predstavlja, da je enotnost ‘moje,’ on uživa v enotnosti. Zakaj je tako? Ker tega ni popolnoma razumel.</p>

<p><a class="ref nya" id="nya24" href="#nya24">Nya 24</a>On iz različnosti zaznava različnost. Ker iz različnosti zaznava različnost, si predstavlja različnost, si predstavlja v različnosti, si predstavlja iz različnosti, si predstavlja, da je različnost ‘moje,’ on uživa v različnosti. Zakaj je tako? Ker tega ni popolnoma razumel.</p>

<p><a class="ref nya" id="nya25" href="#nya25">Nya 25</a>On iz vsega zaznava vse. Ker iz vsega zaznava vse, si predstavlja vse, si predstavlja v vsem, si predstavlja iz vsega, si predstavlja, da je vse ‘moje,’ on uživa v vsem. Zakaj je tako? Ker tega ni popolnoma razumel.</p>

<p><a class="ref nya" id="nya26" href="#nya26">Nya 26</a>On iz ugasnitve zaznava ugasnitev. Ker iz ugasnitve zaznava ugasnitev, si predstavlja ugasnitev, si predstavlja v ugasnitvi, si predstavlja iz ugasnitve, si predstavlja, da je ugasnitev ‘moje,’ on uživa v ugasnitvi. Zakaj je tako? Ker tega ni popolnoma razumel.</p>

<h2><span class="add">UČENEC V VIŠJI VADBI</span></h2>

<p><a class="ref nya" id="nya27" href="#nya27">Nya 27</a>Menihi, menih, ki je v višji vadbi, čigar srce še ni doseglo cilja, ki si še vedno prizadeva za najvišjo varnost pred vezanostjo, iz zemlje direktno pozna zemljo. Ker iz zemlje direktno pozna zemljo, si naj ne predstavlja zemlje, si naj ne prestavlja v zemlji, si naj ne predstavlja iz zemlje, si naj ne predstavlja, da je zemlja ‘moje,’ naj ne uživa v zemlji. Zakaj je tako? Zato, ker mora to popolnoma razumeti.</p>

<p><a class="ref nya" id="nya28-49" href="#nya28-49">Nya 28-49</a>On iz vode direktno pozna vodo … On iz vsega direktno pozna vse …</p>

<p><a class="ref nya" id="nya50" href="#nya50">Nya 50</a>On iz ugasnitve direktno pozna ugasnitev. Ker iz ugasnitve direktno pozna ugasnitev, si naj ne predstavlja ugasnitve, si naj ne prestavlja v ugasnitvi, si naj ne predstavlja iz ugasnitve, si naj ne predstavlja, da je ugasnitev ‘moje,’ naj ne uživa v ugasnitvi. Zakaj je tako? Zato, ker mora to popolnoma razumeti.</p>

<h2><span class="add">ARAHANT - I</span></h2>

<p><a class="ref nya" id="nya51" href="#nya51">Nya 51</a>Menihi, menih, ki je arahant z uničenimi vplivi, ki je živel sveto življenje, napravil, kar je bilo potrebno napraviti, odložil breme, dosegel pravi cilj, uničil ovire bitnosti in je popolno osvobojen skozi končno vednost, iz zemlje direktno pozna zemljo. Ker iz zemlje direktno pozna zemljo, si ne predstavlja zemlje, si ne prestavlja v zemlji, si ne predstavlja iz zemlje, si ne predstavlja, da je zemlja ‘moje,’ ne uživa v zemlji. Zakaj je tako? Zato, ker je to popolnoma razumel.</p>

<p><a class="ref nya" id="nya52-74" href="#nya52-74">Nya 52-74</a>On iz vode direktno pozna vodo … ugasnitev kot ugasnitev … Zakaj je tako? Zato, vam pravim, ker je to v popolnosti razumel.</p>

<h2><span class="add">ARAHANT - II</span></h2>

<p><a class="ref nya" id="nya75" href="#nya75">Nya 75</a>Menihi, menih, ki je arahant … popolno osvobojen skozi končno vednost, iz zemlje direktno pozna zemljo. Ker iz zemlje direktno pozna zemljo, si ne predstavlja zemlje, si ne prestavlja v zemlji, si ne predstavlja iz zemlje, si ne predstavlja, da je zemlja ‘moje,’ ne uživa v zemlji. Zakaj je tako? Zato, ker je brez poželenja skozi uničenje poželenja.</p>

<p><a class="ref nya" id="nya76-98" href="#nya76-98">Nya 76-98</a>On iz vode direktno pozna vodo … ugasnitev kot ugasnitev … Zakaj je tako? Zato, ker je brez poželenja skozi uničenje poželenja.</p>

<h2><span class="add">ARAHANT – III</span></h2>

<p><a class="ref nya" id="nya99" href="#nya99">Nya 99</a>Menihi, menih, ki je arahant … popolno osvobojen skozi končno vednost, direktno pozna zemljo kot zemljo. Ker iz zemlje direktno pozna zemljo, si ne predstavlja zemlje, si ne prestavlja v zemlji, si ne predstavlja iz zemlje, si ne predstavlja, da je zemlja ‘moje,’ ne uživa v zemlji. Zakaj je tako? Zato, ker je brez sovraštva skozi uničenje sovraštva.</p>

<p><a class="ref nya" id="nya100-122" href="#nya100-122">Nya 100-122</a>On iz vode direktno pozna vodo … ugasnitev kot ugasnitev … Zakaj je tako? Zato, ker je brez sovraštva skozi uničenje sovraštva.</p>

<h2><span class="add">ARAHANT - IV</span></h2>

<p><a class="ref nya" id="nya123" href="#nya123">Nya 123</a>Menihi, menih, ki je arahant … popolno osvobojen skozi končno vednost, tudi direktno pozna zemljo kot zemljo. Ker iz zemlje direktno pozna zemljo, si ne predstavlja zemlje, si ne prestavlja v zemlji, si ne predstavlja iz zemlje, si ne predstavlja, da je zemlja ‘moje,’ ne uživa v zemlji. Zakaj je tako? Zato, ker je brez zablode skozi uničenje zablode.</p>

<p><a class="ref nya" id="nya124-146" href="#nya124-146">Nya 124-146</a>On iz vode direktno pozna vodo … ugasnitev kot ugasnitev … Zakaj je tako? Zato, ker je brez zablode skozi uničenje zablode.</p>

<h2><span class="add">TATHĀGATA - I</span></h2>

<p><a class="ref nya" id="nya147" href="#nya147">Nya 147</a>Menihi, tudi Tathāgata, popoln in popolno prebujen, direktno pozna zemljo kot zemljo. Ker iz zemlje direktno pozna zemljo, si ne predstavlja zemlje, si ne prestavlja v zemlji, si ne predstavlja iz zemlje, si ne predstavlja, da je zemlja ‘moje,’ ne uživa v zemlji. Zakaj je tako? Zato, ker je Tathāgata to popolnoma in dokončno razumel.</p>

<p><a class="ref nya" id="nya148-170" href="#nya148-170">Nya 148-170</a>On iz vode direktno pozna vodo … ugasnitev kot ugasnitev … Zakaj je tako? Ker, vam pravim, je Tathāgata to popolnoma in dokončno razumel.</p>

<h2><span class="add">TATHĀGATA - II</span></h2>

<p><a class="ref nya" id="nya171" href="#nya171">Nya 171</a>Menihi, Tathāgata, popoln in popolno prebujen, direktno pozna zemljo kot zemljo. Ker iz zemlje direktno pozna zemljo, si ne predstavlja zemlje, si ne prestavlja v zemlji, si ne predstavlja iz zemlje, si ne predstavlja, da je zemlja ‘moje,’ ne uživa v zemlji. Zakaj je tako? Zato, ker je razumel, da je užitek izvor neprijetnosti in da je z bitnostjo [kot pogojem] tukaj rojstvo in iz tega nastaneta starost in smrt. Zato, menihi, se je Tathāgata skozi popolno uničenje, izginitev, prenehanje, odrekanje in opustitev želje, prebudil v najvišje popolno prebujenje.</p>

<p><a class="ref nya" id="nya172-194" href="#nya172-194">Nya 172-194</a>On iz vode direktno pozna vodo … ugasnitev kot ugasnitev … Ker je razumel, da je užitek izvor neprijetnosti in z bitnostjo [kot pogojem] je tukaj rojstvo in iz tega nastaneta starost in smrt. Zato, menihi, se je Tathāgata skozi popolno uničenje, izginitev, prenehanje, odrekanje in opustitev želje, prebudil v najvišje popolno prebujenje.”</p>

<p>To je bilo tisto, kar je rekel Blaženi, in menihi niso bili veseli besed Blaženega.</p>



</article>
</body>
</html>



