

<!DOCTYPE html>
<html>
<head>
<meta charset='UTF-8'>
<meta name='author' content='Bojan Božič'>
<title></title>
</head>
<body>
<article id='mn120' lang='sl'>

<header>

	<ul>

		<li class="division" lang="pli" translate="no">Majjhima Nikāya</li>

		<li lang="pli" translate="no">Sankhārupapatti Sutta</li>

	</ul>

	<h1>120. Vrednotenje dosežkov</h1>

</header>

<p><a class="ref nya" id="nya1" href="#nya1">Nya 1</a><span class="evam">Tako sem slišal.</span> Nekoč je Blaženi živel pri Sāvatthīju, v Džetovem gozdičku Anāthapiṇḍikovega parka. Tam je častiti Blaženi nagovoril menihe: “Prijatelji, menihi.”—“Prijatelj,” so odgovorili. Blaženi je rekel:</p>

<p><a class="ref nya" id="nya2" href="#nya2">Nya 2</a>“Menihi, učil vas bom o vrednotenju dosežkov. Poslušajte in skrbno pazite, kaj bom povedal.” - “Da, častiti gospod,” so odgovorili menihi. Blaženi je rekel:</p>

<p><a class="ref nya" id="nya3" href="#nya3">Nya 3</a>“Tako, menihi, menih je dovršen v prepričanju, kreposti, učenju, radodarnosti in modrosti. Misli: ‘O, da bi ob razpadu telesa, po smrti, dosegel družbo premožnih kšatrij!’ Svoje srce usmeri na to, ga utrdi in razvije. Tako vrednotenje in tako življenje, tako razvito in negovano, vodi do njegovega dosežka. To, menihi, je pot, način, ki vodi do takega dosežka.</p>

<p><a class="ref nya" id="nya4-5" href="#nya4-5">Nya 4-5</a>Spet, menih ima prepričanje … in modrost. Misli: ‘O, da bi ob razpadu telesa, po smrti, dosegel družbo premožnih brahmanov! … družbo premožnih gospodarjev!’ Svoje srce usmeri na to … To, menihi, je pot, način, ki vodi do takega dosežka.</p>

<p><a class="ref nya" id="nya6" href="#nya6">Nya 6</a>Spet, menih ima prepričanje … in modrost. Sliši, da božanstva nebes Štirih velikih kraljev dolgo živijo, so čudovita in uživajo veliko zadovoljstva. Misli: ‘O, da bi ob razpadu telesa, po smrti, dosegel družbo božanstev nebes Štirih velikih kraljev!’ Svoje srce usmeri na to … To, menihi, je pot, način, ki vodi do takega dosežka.</p>

<p><a class="ref nya" id="nya7-11" href="#nya7-11">Nya 7-11</a>Spet, menih ima prepričanje … in modrost. Sliši, da božanstva nebes Triintridesetih … Yāma božanstva … božanstva nebes Tusita … božanstva, ki uživajo v svojem ustvarjanju … božanstva, ki uživajo v ustvarjanju drugih, dolgo živijo, so čudovita in uživajo veliko zadovoljstva. Misli: ‘O, da bi ob razpadu telesa, po smrti, dosegel družbo božanstev, ki uživajo v ustvarjanju drugih!’ Svoje srce usmeri na to … To, menihi, je pot, način, ki vodi do takega dosežka.</p>

<p><a class="ref nya" id="nya12" href="#nya12">Nya 12</a>Spet, menih ima prepričanje … in modrost. Sliši, da Brahmā tisočih svetov dolgo živi, je čudovit in uživa veliko zadovoljstva. Brahmā tisočih svetov biva odločen prežeti svet tisočih svetov in biva odločen prežeti bitja, ki so se ponovno pojavila tam. Prav tako kot človek z dobrim vidom lahko vzame (hrastovo) šiško v svoje roke in si jo ogleda, tako Brahmā tisočih svetov biva odločen prežeti svet tisočih [svetov], in biva odločen prežeti bitja, ki so se ponovno rodila tja. Menih pomisli: ‘O, da bi ob razpadu telesa, po smrti, dosegel družbo Brahme tisočih svetov!’ Svoje srce usmeri na to … To, menihi, je pot, način, ki vodi do takega dosežka.</p>

<p><a class="ref nya" id="nya13-16" href="#nya13-16">Nya 13-16</a>Spet, menih ima prepričanje … in modrost. Sliši, da Brahmā dveh tisočih svetov … Brahmā treh tisočih … Brahmā štirih tisočih … Brahmā pet tisočih svetov dolgo živi, je čudovit in uživa veliko zadovoljstva. Brahmā pet tisočih biva odločen prežeti svet pet tisočih svetov in biva odločen prežeti bitja, ki so se ponovno pojavila tam. Prav tako kot človek z dobrim vidom lahko vzame pet šišk v svoje roke in jih pregleda, tako Brahmā pet tisočih svetov biva odločen prežeti svet pet tisočih svetov, in biva odločen prežeti bitja, ki so se ponovno pojavila tam. Menih pomisli: ‘O, da bi se ob razpadu telesa, po smrti, dosegel družbo Brahme pet tisočih svetov!’ Svoje srce usmeri na to … To, menihi, je pot, način, ki vodi do takega dosežka.</p>

<p><a class="ref nya" id="nya17" href="#nya17">Nya 17</a>Spet, menih ima prepričanje … in modrost. Sliši, da Brahmā deset tisočih svetov dolgo živi, je čudovit in uživa veliko zadovoljstva. Brahmā deset tisočih svetov biva odločen prežeti svet deset tisočih svetov in biva odločen prežeti bitja, ki so se ponovno pojavila tam. Prav tako kot lep dragulj beril, rezan na osem stranic, dobro rezan, ležeč na rdečem brokatu žari, izžareva in sije, tako Brahmā deset tisočih svetov biva odločen prežeti svet deset tisočih svetov in biva odločen prežeti bitja, ki so se ponovno pojavila tam. Menih pomisli: ‘O, da bi ob razpadu telesa, po smrti, dosegel družbo Brahme deset tisočih svetov!’ Svoje srce usmeri na to … To, menihi, je pot, način, ki vodi do takega dosežka.</p>

<p><a class="ref nya" id="nya18" href="#nya18">Nya 18</a>Spet, menih ima prepričanje … in modrost. Sliši, da Brahmā sto tisočih svetov dolgo živi, je čudovit in uživa veliko zadovoljstva. Sedaj Brahmā sto tisočih svetov biva odločen prežeti svet sto tisočih svetov in biva odločen prežeti bitja, ki so se ponovno pojavila tam. Prav tako kot okrasek iz najfinejšega zlata, ki ga zelo spretno izdela v peči pameten zlatar, leži na rdečem brokatu, žari, izžareva in sije, tako Brahmā sto tisočih svetov biva odločen prežeti svet sto tisočih svetov in biva odločen prežeti bitja, ki so se ponovno pojavila tam. Menih pomisli: ‘O, da bi ob razpadu telesa, po smrti, dosegel družbo Brahme sto tisočih svetov!’ Svoje srce usmeri na to … To, menihi, je pot, način, ki vodi do takega dosežka.</p>

<p><a class="ref nya" id="nya19-32" href="#nya19-32">Nya 19-32</a>Spet, menih ima prepričanje … in modrost. Sliši, da božanstva sija … božanstva omejenega sija … božanstva neomejenega sija … božanstva strujajočega sija … božanstva aure … božanstva omejene aure … božanstva neomejene aure … božanstva sijoče aure … božanstva obilnega sadu … božanstva Aviha … božanstva Atappa … božanstva Sudassa … božanstva Sudassi … božanstva Akanittha dolgo živijo, so čudovita in uživajo veliko zadovoljstva. On pomisli: ‘O, da bi ob razpadu telesa, po smrti, dosegel družbo božanstev Akanittha !’ Svoje srce usmeri na to … To, menihi, je pot, način, ki vodi do takega dosežka.</p>

<p><a class="ref nya" id="nya33-36" href="#nya33-36">Nya 33-36</a>Spet, menih ima prepričanje … in modrost. Sliši, da božanstva področja neskončnega prostora … božanstva področja neskončne zavesti … božanstva področja ničnosti … božanstva področja niti zaznavanja niti nezaznavanja dolgo živijo, so čudovita in uživajo veliko zadovoljstva. On pomisli: ‘O, da bi ob razpadu telesa, po smrti, dosegel družbo božanstev področja niti zaznavanja niti nezaznavanja!’ Svoje srce usmeri na to, ga utrdi, ga razvije. Ta prizadevanja in to njegovo bivanje, tako razvito in negovano, vodi do njegove ponovne pojavitve tja. To, menihi, je pot, način, ki vodi do takega dosežka.</p>

<p><a class="ref nya" id="nya37" href="#nya37">Nya 37</a>Spet, menih ima prepričanje, krepost, učenost, radodarnost in modrost. Misli: ‘O, da bi z lastnim spoznanjem z direktno vednostjo v tem življenju, morda tukaj in sedaj vstopil in ostal v osvobojenosti srca in osvobojenosti z modrostjo, ki sta brez vplivov z uničenjem vplivov!’ In s svojo uresničitvijo z direktno vednostjo, tukaj in sedaj vstopi in biva v osvoboditvi srca in osvoboditvi z modrostjo, ki sta brez vplivov z uničenjem vplivov. Menihi, ta menih se sploh nikjer ponovno ne pojavi.”</p>

<p>To je bilo tisto, kar je rekel Blaženi. Menihi so bili zadovoljni in veseli besed Blaženega.</p>

</article>
</body>
</html>



