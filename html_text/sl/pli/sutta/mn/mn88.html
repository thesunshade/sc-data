

<!DOCTYPE html>
<html>
<head>
<meta charset='UTF-8'>
<meta name='author' content='Bojan Božič'>
<title></title>
</head>
<body>
<article id='mn88' lang='sl'>

<header>

	<ul>

		<li class="division" lang="pli" translate="no">Majjhima Nikāya</li>

		<li lang="pli" translate="no">Bahitika Sutta</li>

	</ul>

	<h1>88. Plašč</h1>

</header>

<p><a class="ref nya" id="nya1" href="#nya1">Nya 1</a><span class="evam">Tako sem slišal.</span> Nekoč je Blaženi živel pri Sāvatthīju, v Džetovem gozdičku Anāthapiṇḍikovega parka.</p>

<p><a class="ref nya" id="nya2" href="#nya2">Nya 2</a>Bilo je jutro, ko se je častiti Ᾱnanda oblekel in vzel svojo skledo in zunanje oblačilo in odšel v Sāvatthī po miloščino. Ko je hodil po miloščino v Sāvatthīju in se vrnil, po svojem obroku hrane, je odšel v Vzhodni park, do palače Migārove matere, da bi prebil dan.</p>

<p><a class="ref nya" id="nya3" href="#nya3">Nya 3</a>Takrat je kralj Kosale, Pasenadi, osedlal slona Ekapuṇḍarīka in opoldne odjahal iz Sāvatthīja. V daljavi je videl prihajati častitega Ᾱnanda in je vprašal ministra Sirivaḍḍha: “To je častiti Ᾱnanda, ali ne?” - “Da, gospod, to je častiti Ᾱnanda.”</p>

<p><a class="ref nya" id="nya4" href="#nya4">Nya 4</a>Nato je kralj Kosale, Pasenadi, rekel človeku: “Pridi dobri človek, pojdi do častitega Ᾱnande in ga pozdravi v mojem imenu s tvojo glavo ob njegovih nogah, rekoč: ‘Častiti gospod, kralj Kosale, Pasenadi, vas pozdravlja s svojo glavo ob nogah častitega Ᾱnande.’ Potem reci: ‘Častiti gospod, če častiti Ᾱnanda nima nobenega nujnega posla, bi morda častiti Ᾱnanda počakal za trenutek, iz milosti.’”</p>

<p><a class="ref nya" id="nya5" href="#nya5">Nya 5</a>“Da, gospod,” je odgovoril človek in odšel do častitega Ᾱnande in ko se mu je poklonil, je stopil na stran in rekel častitemu Ᾱnandi: “Častiti gospod, kralj Kosale, Pasenadi, te pozdravlja s svojo glavo ob nogah častitega Ᾱnande in pravi: ‘Častiti gospod, če častiti Ᾱnanda nima nobenega nujnega posla, bi morda častiti Ᾱnanda počakal za trenutek, iz milosti.’”</p>

<p><a class="ref nya" id="nya6" href="#nya6">Nya 6</a>Častiti Ᾱnanda se je strinjal v tišini. Kralj Pasenadi je odšel s slonom tako daleč, kot je slon lahko šel, potem pa je sestopil z njega in odšel peš do častitega Ᾱnande. Ko ga je pozdravil, je stopil na stran in rekel častitemu Ᾱnandi: “Če, častiti gospod, častiti Ᾱnanda nima nobenega nujnega posla, bi bilo dobro, če bi šel na breg reke Aciravatī, iz milosti.”</p>

<p><a class="ref nya" id="nya7" href="#nya7">Nya 7</a>Častiti Ᾱnanda se je strinjal v tišini. Odšel je na breg reke Aciravatī in sedel k vznožju drevesa na pripravljen sedež. Kralj Pasenadi je odšel s slonom tako daleč, kot je slon lahko šel, potem pa je sestopil in peš odšel do častitega Ᾱnande. Ko ga je pozdravil je stopil na stran in rekel častitemu Ᾱnandi: “Tukaj, častiti gospod, je odeja za slona. Naj častiti Ᾱnanda sedi na njej.”</p>

<p>“Ni potrebe, veliki kralj. Sedi. Jaz sedim na svoji podlogi.”</p>

<p><a class="ref nya" id="nya8" href="#nya8">Nya 8</a>Kralj Kosale, Pasenadi je sedel na pripravljen sedež in rekel: “Častiti Ᾱnanda, ali bi se Blaženi obnašal s telesom na tak način, da bi ga lahko grajali modri asketi in brahmani?”</p>

<p>“Veliki kralj, Blaženi se ne bi obnašal s telesom na tak način, da bi ga lahko grajali modri asketi in brahmani.”</p>

<p>“Ali bi se Blaženi, častiti Ᾱnanda, obnašal v govoru … obnašal v umu na tak način, da bi ga lahko grajali modri asketi in brahmani?”</p>

<p>“Veliki kralj, Blaženi se ne bi obnašal v govoru … obnašal v umu na tak način, da bi ga lahko grajali modri asketi in brahmani.”</p>

<p><a class="ref nya" id="nya9" href="#nya9">Nya 9</a>“To je osupljivo, to je neverjetno! Kar nismo mogli doseči z vprašanjem, je dosegel častiti Ᾱnanda z odgovorom na vprašanje. Mi ne prepoznamo ničesar vrednega v hvali in graji drugih, ki jo govorijo neumni in nevedni posamezniki, ki govorijo, ne da bi to sami preiskali in ocenili. Toda mi prepoznamo kot dragoceno hvalo in grajo drugih, ki jo govorijo modri, inteligentno in ostroumno posamezniki, ki govorijo po tem, ko so to sami preiskali in ocenili.</p>

<h2><span class="add">VRSTE OBNAŠANJA</span></h2>

<p><a class="ref nya" id="nya10" href="#nya10">Nya 10</a>Častiti Ᾱnanda, kakšno vrsto telesnega obnašanja grajajo modri asketi in brahmani?”</p>

<p>“Telesno obnašanje, ki je slabo, veliki kralj.”</p>

<p>“Častiti Ᾱnanda, kakšno telesno obnašanje je slabo?”</p>

<p>“Telesno obnašanje, ki je vredno graje, veliki kralj.”</p>

<p>“Častiti Ᾱnanda, kakšno telesno obnašanje je vredna graje?”</p>

<p>“Telesno obnašanje, ki prinese neprijetnost, veliki kralj.”</p>

<p>“Častiti Ᾱnanda, kakšno telesno obnašanje prinese neprijetnost?”</p>

<p>“Telesno obnašanje, ki daje neprijetne rezultate, veliki kralj.”</p>

<p>“Častiti Ᾱnanda, kakšno telesno obnašanje daje neprijetne rezultate?”</p>

<p>“Telesno obnašanje, veliki kralj, ki vodi do svoje lastne neprijetnosti ali do neprijetnosti drugih ali do neprijetnosti obojih in na račun katerega se povečajo slaba stanja in dobra stanja zmanjšajo. Takšno telesno obnašanje grajajo modri asketi in brahmani, veliki kralj.”</p>

<p><a class="ref nya" id="nya11" href="#nya11">Nya 11</a>“Častiti Ᾱnanda, kakšno govorno obnašanje grajajo modri asketi in brahmani?”</p>

<p>“Vsako govorno obnašanje, ki je slabo … (dokončaj kot v §10, zamenjaj “telesno obnašanje” z “govorno obnašanje”) … ”</p>

<p><a class="ref nya" id="nya12" href="#nya12">Nya 12</a>“Častiti Ᾱnanda, kakšno obnašanje v umu grajajo modri asketi in brahmani?”</p>

<p>“Obnašanje v umu, ki je slabo … (dokončaj kot v §10, zamenjaj “telesno obnašanje” z “obnašanje v umu”) … ”</p>

<p><a class="ref nya" id="nya13" href="#nya13">Nya 13</a>“Častiti Ᾱnanda, ali Blaženi hvali samo opuščanje vseh slabih stanj?”</p>

<p>“Tathāgata, veliki kralj, je opustil vsa slaba stanja in poseduje dobra stanja.”</p>

<p><a class="ref nya" id="nya14" href="#nya14">Nya 14</a> “Častiti Ᾱnanda, kakšno vrsto telesnega obnašanja ne grajajo modri asketi in brahmani?”</p>

<p>“Telesno obnašanje, ki je dobro, veliki kralj.”</p>

<p>“Častiti Ᾱnanda, kakšno telesno obnašanje je dobro?”</p>

<p>“Telesno obnašanje, ki je brez graje, veliki kralj.”</p>

<p>“Častiti Ᾱnanda, kakšno telesno obnašanje je brez graje?”</p>

<p>“Telesno obnašanje, ki ne prinese neprijetnosti, veliki kralj.”</p>

<p>“Častiti Ᾱnanda, kakšno obnašanje ne prinese neprijetnosti?”</p>

<p>“Telesno obnašanje, ki daje prijetne rezultate, veliki kralj.”</p>

<p>“Častiti Ᾱnanda, kakšno telesno obnašanje daje prijetne rezultate?”</p>

<p>“Telesno obnašanje, veliki kralj, ki ne vodi človeka do svoje lastne neprijetnosti ali do neprijetnosti drugih ali do neprijetnosti obojih, in na račun katerega se slaba stanja zmanjšajo in dobra stanja povečajo. Takšno telesno obnašanje, veliki kralj, ne grajajo modri asketi in brahmani.”</p>

<p><a class="ref nya" id="nya15" href="#nya15">Nya 15</a>“Častiti Ᾱnanda, kakšno govorno obnašanje ne grajajo modri asketi in brahmani?”</p>

<p>“Govorno obnašanje, ki je dobro … (dokončaj kot v §14, zamenjaj “telesno obnašanje” z “govorno obnašanje”) … ”</p>

<p><a class="ref nya" id="nya16" href="#nya16">Nya 16</a>“Častiti Ᾱnanda, kakšno obnašanje v umu ne grajajo modri asketi in brahmani?”</p>

<p>“Obnašanje v umu, ki je dobro … (dokončaj kot v §14, zamenjaj “telesno obnašanje” z “obnašanje v umu”) … ”</p>

<p><a class="ref nya" id="nya17" href="#nya17">Nya 17</a>“Častiti Ᾱnanda, ali Blaženi hvali samo opravljanje vseh dobrih stanj?”</p>

<p>“Tathāgata, veliki kralj, je opustil vsa slaba stanja in poseduje dobra stanja.”</p>

<h2><span class="add">DAROVANJE PLAŠČA</span></h2>

<p><a class="ref nya" id="nya18" href="#nya18">Nya 18</a>“To je osupljivo, to je neverjetno, kako je to izrazil častiti Ᾱnanda! In mi smo zadovoljni in nam ugaja to, kar je on tako dobro izrazil. Častiti gospod, mi smo tako zadovoljni in nam ugaja to, kar je tako dobro izrazil častiti Ᾱnanda, da če bi mu lahko dali dragocenega slona v dar, bi mu ga dali, če bi mu lahko dali dragocenega konja v dar, bi mu ga dali, če bi mu darilo vaščanov bilo dovoljeno, bi mu ga dali. Toda mi vemo, častiti gospod, da to ni dovoljeno častitemu Ᾱnandi. Toda tam je ta moj plašč, častiti gospod, ki mi je bil poslan, spravljen v škatlo za kraljevski dežnik kralja Magadhe, Adžātasatta, šestnajst rok dolg in osem rok širok. Naj plašč častiti Ᾱnanda sprejme iz milosti.”</p>

<p>“To ni potrebno, veliki kralj. Moja tri oblačila so popolna.”</p>

<p><a class="ref nya" id="nya19" href="#nya19">Nya 19</a>“Častiti gospod, to reko Aciravatī je gledal častiti Ᾱnanda in tudi mi sami, ko je iz velikega oblaka močno deževalo na hribe in se je ta reka Aciravatī prelila čez oba bregova. Tako tudi, častiti gospod, lahko častiti Ᾱnanda naredi tri oblačila za sebe iz tega plašča, in lahko razdeli svoja stara tri oblačila med svoje tovariše v svetem življenju. Na ta način, se bo naš dar prelil. Častiti gospod, naj častiti Ᾱnanda sprejme plašč.”</p>

<p><a class="ref nya" id="nya20" href="#nya20">Nya 20</a>Častiti Ᾱnanda je sprejel plašč. Nato je kralj Kosale, Pasenadi, rekel: “Častiti gospod, mi odhajamo. Zaposleni smo in moramo še veliko postoriti.”</p>

<p>“Sedaj je čas, veliki kralj, napravi kar misliš, da je prav.”</p>

<p>Kralj Kosale, Pasenadi, se je navdušen in vesel besed častitega Ᾱnande dvignil iz svojega sedeža, in ko je pozdravil častitega Ᾱnando, ga je obhodil s svoje desne in odšel.</p>

<p><a class="ref nya" id="nya21" href="#nya21">Nya 21</a>Kmalu potem ko je odšel, je častiti Ᾱnanda odšel do Blaženega. Ko se mu je poklonil, je sedel na stran, mu prenesel ves svoj pogovor s kraljem Kosale, Pasenadijem, in predstavil plašč Blaženemu.</p>

<p><a class="ref nya" id="nya22" href="#nya22">Nya 22</a>Nato je Blaženi naslovil menihe: “To je dobitek, menihi, za kralja Kosale, Pasenadija, to je velik dobitek za kralja Kosale, Pasenadija, da je imel priložnost videti in izkazati spoštovanje Ᾱnandi.”</p>

<p>To je bilo tisto, kar je rekel Blaženi. Menihi so bili zadovoljni in veseli besed Blaženega.</p>



</article>
</body>
</html>



