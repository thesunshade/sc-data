

<!DOCTYPE html>
<html>
<head>
<meta charset='UTF-8'>
<meta name='author' content='Bojan Božič'>
<title></title>
</head>
<body>
<article id='mn126' lang='sl'>

<header>

	<ul>

		<li class="division" lang="pli" translate="no">Majjhima Nikāya</li>

		<li lang="pli" translate="no">Bhūmija Sutta</li>

	</ul>

	<h1>126. Bhūmidža</h1>

</header>

<p><a class="ref nya" id="nya1" href="#nya1">Nya 1</a><span class="evam">Tako sem slišal.</span> Nekoč je Blaženi živel v Bambusovem gaju pri Rādžagahu, kjer so krmili veverice.</p>

<p><a class="ref nya" id="nya2" href="#nya2">Nya 2</a>Ko je bilo jutro, se je Bhūmidža oblekel in vzel svojo skledo in zunanje oblačilo, odšel do hiše princa Džayasena in sedel na pripravljen sedež.</p>

<h2><span class="add">PRIDOBITEV SADU</span></h2>

<p><a class="ref nya" id="nya3" href="#nya3">Nya 3</a>Princ Džayasena je stopil do častitega Bhūmidža in izmenjal z njim pozdrave. Ko je bil ta vljuden in prijazen pogovor končan, je sedel na stran in rekel častitemu Bhūmidžu: “Gospod Bhūmidža, obstajajo nekateri asketi in brahmani, ki imajo takšne trditve in imajo takšne poglede kot so: ‘Če si nekdo prizadeva in živi sveto življenje, ne more pridobiti kakršnegakoli sadu; če si nekdo ne prizadeva in živi sveto življenje, še vedno ne more pridobiti kakršnegakoli sadu; če nekdo dela oboje, si prizadeva in si ne prizadeva in živi sveto življenje, še vedno ne more pridobiti kakršnegakoli sadu; če si nekdo niti prizadeva niti ne prizadeva in živi sveto življenje, še vedno ne more pridobiti kakršnegakoli sadu.’ Kaj pravi učitelj častitega Bhūmidža, kaj on razglaša?”</p>

<p><a class="ref nya" id="nya4" href="#nya4">Nya 4</a>“Jaz nisem slišal in se naučil tega iz ust Blaženega, princ. Toda mogoče je, da Blaženi morda pravi to: ‘Če si nekdo prizadeva in živi sveto življenje nespametno, ne more pridobiti kakršnegakoli sadu; če si nekdo ne prizadeva in živi sveto življenje nespametno, še vedno ne more pridobiti kakršnegakoli sadu; če nekdo dela oboje, si prizadeva in si ne prizadeva in živi sveto življenje nespametno, še vedno ne more pridobiti kakršnegakoli sadu; če si nekdo niti prizadeva niti ne prizadeva in živi sveto življenje nespametno, še vedno ne more pridobiti kakršnegakoli sadu. Vendar, če si nekdo prizadeva in živi sveto življenje pametno, je sposoben pridobiti sad; če si nekdo ne prizadeva in živi sveto življenje pametno, je sposoben pridobiti sad; če nekdo dela oboje, si prizadeva in si ne prizadeva in živi sveto življenje pametno, je še vedno sposoben pridobiti sad; če si nekdo niti prizadeva niti ne prizadeva in živi sveto življenje pametno, je še vedno sposoben pridobiti sad.’ Jaz tega nisem slišal in se naučil iz ust Blaženega, princ, toda mogoče je, da bi Blaženi odgovoril tako, kot sem navedel.”</p>

<p><a class="ref nya" id="nya5" href="#nya5">Nya 5</a>“Če tako govori učitelj gospoda Bhūmidža, če on tako trdi, potem se gotovo zdi, da učitelj častitega Bhūmidža prekaša vse običajne askete in brahmane.”</p>

<p><a class="ref nya" id="nya6" href="#nya6">Nya 6</a>In princ Džayasena je postregel častitemu Bhūmidžu jed iz mlečnega riža iz svojega lastnega krožnika.</p>

<p><a class="ref nya" id="nya7" href="#nya7">Nya 7</a>Ko se je častiti Bhūmidža vrnil iz svoje poti po miloščinsko hrano, je po svojem obroku odšel do Blaženega. Ko mu je izkazal spoštovanje je sedel na stran in povedal Blaženemu, kaj se je zgodilo in dodal: “Častiti gospod, jaz upam, da ko sem bil vprašan tako vprašanje in sem tako odgovoril, sem rekel to, kar je rekel Blaženi in ga nisem napačno prikazal s tem, kar je nasprotno dejstvu. Upam, da sem razložil v skladu z Dhammo na takšen način, da bi nič, kar zagotavlja osnovo za grajo, lahko upravičeno izpeljali iz moje trditve.”</p>

<p><a class="ref nya" id="nya8" href="#nya8">Nya 8</a>“Gotovo, Bhūmidža, ko si bil vprašan tako vprašanje in si tako odgovoril, si rekel, kar sem rekel jaz in me nisi napačno prikazal s tem, kar je nasprotno dejstvu. Ti si razložil v skladu z Dhammo na takšen način, da bi nič, kar zagotavlja osnovo za grajo, lahko upravičeno izpeljali iz tvoje trditve.</p>

<p><a class="ref nya" id="nya9" href="#nya9">Nya 9</a>Katerikoli asketi in brahmani imajo napačen pogled, napačno misel, napačen govor, napačno dejanje, napačen način življenja, napačen napor, napačno pozornost, in napačno zbranost, če si prizadevajo in živijo sveto življenje, so nesposobni pridobiti kakršenkoli sad; če si ne prizadevajo in živijo sveto življenje, so še vedno nesposobni pridobiti kakršenkoli sad; če naredijo oboje, si prizadevajo in si ne prizadevajo in živijo sveto življenje, še vedno ne morejo pridobiti kakršnegakoli sadu; če si niti prizadevajo niti ne prizadevajo in živijo sveto življenje, še vedno ne morejo pridobiti kakršnegakoli sadu. Zakaj je tako? Ker ta [napačna pot] ni primerna metoda za pridobitev sadu.</p>

<h2><span class="add">PRISPODOBE O METODAH</span></h2>

<p><a class="ref nya" id="nya10" href="#nya10">Nya 10</a>Predpostavimo, da je mož, ki potrebuje olje, išče olje, potuje v iskanju olja, nakopičil v kad pesek, ga poškropil z vodo in ga stisnil. Če si prizadeva in tako deluje, ne bo mogel pridobiti nič olja; če si ne prizadeva in tako deluje, ne bo mogel pridobiti nič olja; če naredi oboje, si prizadeva in ne prizadeva in tako deluje, ne bo mogel pridobiti nič olja; če si niti prizadeva niti ne prizadeva in tako deluje, ne bo mogel pridobiti nič olja. Zakaj je tako? Ker ta [način delovanja] ni primerna metoda za pridobitev olja. Tako tudi, kadarkoli asketi in brahmani imajo napačen pogled … še vedno ne morejo pridobiti kakršnegakoli sadu. Zakaj je tako? Ker ta [napačna pot] ni primerna metoda za pridobitev sadu.</p>

<p><a class="ref nya" id="nya11" href="#nya11">Nya 11</a>Predpostavimo, da je mož, ki potrebuje mleko, išče mleko, potuje v iskanju mleka, potegnil pred kratkim brejo kravo za njen rog. Potem, če si prizadeva … če si ne prizadeva … če si oboje, prizadeva in ne prizadeva … če si niti prizadeva niti ne prizadeva in tako deluje, ne bo mogel pridobiti nič mleka. Zakaj je tako? Ker ta [način delovanja] ni primerna metoda za pridobitev mleka. Tako tudi, kadarkoli asketi in brahmani imajo napačen pogled … še vedno ne morejo pridobiti kakršnegakoli sadu. Zakaj je tako? Ker ta [napačna pot] ni primerna metoda za pridobitev sadu.</p>

<p><a class="ref nya" id="nya12" href="#nya12">Nya 12</a>Predpostavimo, da je mož, ki potrebuje maslo, išče maslo, potuje v iskanju masla, vlil vodo v stepalnik in jo stepal s stepalno palico. Potem, če si prizadeva … če si ne prizadeva … če si oboje, prizadeva in ne prizadeva … če si niti prizadeva niti ne prizadeva in tako deluje, ne bo mogel pridobiti nič masla. Zakaj je tako? Ker ta [način delovanja] ni primerna metoda za pridobitev masla. Tako tudi, kadarkoli asketi in brahmani imajo napačen pogled … še vedno ne morejo pridobiti kakršnegakoli sadu. Zakaj je tako? Ker ta [napačna pot] ni primerna metoda za pridobitev sadu.</p>

<p><a class="ref nya" id="nya13" href="#nya13">Nya 13</a>Predpostavimo, da je mož, ki potrebuje ogenj, išče ogenj, potuje v iskanju ognja, vzel trsko in z njo drgnil moker, svež kos lesa. Potem, če si prizadeva … če si ne prizadeva … če si oboje, prizadeva in ne prizadeva … če si niti prizadeva niti ne prizadeva in tako deluje, ne bo mogel prižgati ognja. Zakaj je tako? Ker ta [način delovanja] ni primerna metoda za prižiganje ognja. Tako tudi, kadarkoli asketi in brahmani imajo napačen pogled … še vedno ne morejo pridobiti kakršnegakoli sadu. Zakaj je tako? Ker ta [napačna pot] ni primerna metoda za pridobitev sadu.</p>

<p><a class="ref nya" id="nya14" href="#nya14">Nya 14</a>Katerikoli asketi in brahmani, ki imajo pravilen pogled, pravilno misel, pravilen govor, pravilno dejanje, pravilen način življenja, pravilen napor, pravilno pozornost in pravilno zbranost, če si prizadevajo in živijo sveto življenje, so sposobni pridobiti sad; če si ne prizadevajo in živijo sveto življenje, so sposobni pridobiti sad; če si oboje, prizadevajo in ne prizadevajo in živijo sveto življenje, so sposobni pridobiti sad; če si niti prizadevajo niti ne prizadevajo in živijo sveto življenje, so sposobni pridobiti sad. Zakaj je tako? Ker je ta [pravilna pot] prava metoda za pridobitev sadu.</p>

<p><a class="ref nya" id="nya15" href="#nya15">Nya 15</a>Predpostavimo, da je mož, ki potrebuje olje, išče olje, potuje v iskanju olja, nakopičil v kad sezamovo moko, jo poškropil z vodo in jo stisnil. Potem, če si prizadeva in tako deluje, bo sposoben pridobiti olje; če si ne prizadeva in tako deluje, bo sposoben pridobiti olje; če napravi oboje, si prizadeva in ne prizadeva in tako deluje, bo sposoben pridobiti olje; če si niti prizadeva niti ne prizadeva in tako deluje, bo sposoben pridobiti olje. Zakaj je tako? Ker ta [način delovanja] je prava metoda za pridobitev olja. Tako tudi, kadarkoli asketi in brahmani imajo pravilni pogled … so sposobni pridobiti sad. Zakaj je tako? Ker je ta [pravilna pot] prava metoda za pridobitev sadu.</p>

<p><a class="ref nya" id="nya16" href="#nya16">Nya 16</a>Predpostavimo, da je mož, ki potrebuje mleko, išče mleko, potuje v iskanju mleka, potegnil pred kratkim brejo kravo za njeno vime. Potem, če si prizadeva … če si ne prizadeva … če si oboje, prizadeva in ne prizadeva … če si niti prizadeva niti ne prizadeva in tako deluje, bo sposoben pridobiti mleko. Zakaj je tako? Ker ta [način delovanja] je prava metoda za pridobitev mleka. Tako tudi, kadarkoli asketi in brahmani imajo pravilni pogled … so sposobni pridobiti sad. Zakaj je tako? Ker je ta [pravilna pot] prava metoda za pridobitev sadu.</p>

<p><a class="ref nya" id="nya17" href="#nya17">Nya 17</a>Predpostavimo, da je mož, ki potrebuje maslo, išče maslo, potoval v iskanju masla, vlil smetano v stepalnik in jo stepal s stepalno palico. Potem, če si prizadeva … če si ne prizadeva … če si oboje, prizadeva in ne prizadeva … če si niti prizadeva niti ne prizadeva in tako deluje, bo sposoben pridobiti maslo. Zakaj je tako? Ker ta [način delovanja] je prava metoda za pridobitev masla. Tako tudi, kadarkoli asketi in brahmani imajo pravilni pogled … so sposobni pridobiti sad. Zakaj je tako? Ker je ta [pravilna pot] prava metoda za pridobitev sadu.</p>

<p><a class="ref nya" id="nya18" href="#nya18">Nya 18</a>Predpostavimo, da je mož, ki potrebuje ogenj, išče ogenj, potuje v iskanju ognja, vzel trsko in z njo drgnil suh, izsušen kos lesa. Potem, če si prizadeva … če si ne prizadeva … če si oboje, prizadeva in ne prizadeva … če si niti prizadeva niti ne prizadeva in tako deluje, bo sposoben prižgati ogenj. Zakaj je tako? Ker ta [način delovanja] je prava metoda za prižiganje ognja. Tako tudi, kadarkoli asketi in brahmani imajo pravilni pogled … so sposobni pridobiti sad. Zakaj je tako? Ker je ta [pravilna pot] prava metoda za pridobitev sadu.</p>

<p><a class="ref nya" id="nya19" href="#nya19">Nya 19</a>Bhūmidža, če bi ti te štiri prispodobe prišle na misel [v času pogovora s] princem Džayasenom, bi on spontano pridobil zaupanje v tebe in s takim zaupanjem, bi ti to zaupanje tudi izkazal.”</p>

<p>“Častiti gospod, kako bi mi lahko te štiri prispodobe prišle na misel [v času pogovora s] princem Džayasenom, kot so prišle na misel Blaženemu, saj so spontane in se o njih prej še nikoli ni slišalo?”</p>

<p>To je bilo tisto, kar je rekel Blaženi. Častiti Bhūmidža je bil zadovoljen in vesel besed Blaženega.</p>



</article>
</body>
</html>



