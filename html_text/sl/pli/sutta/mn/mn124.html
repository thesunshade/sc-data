

<!DOCTYPE html>
<html>
<head>
<meta charset='UTF-8'>
<meta name='author' content='Bojan Božič'>
<title></title>
</head>
<body>
<article id='mn124' lang='sl'>

<header>

	<ul>

		<li class="division" lang="pli" translate="no">Majjhima Nikāya</li>

		<li lang="pli" translate="no">Bakkula Sutta</li>

	</ul>

	<h1>124. Bakkula</h1>

</header>

<p><a class="ref nya" id="nya1" href="#nya1">Nya 1</a><span class="evam">Tako sem slišal.</span> Nekoč je častiti Bakkula živel v Bambusovem gaju pri Rādžagahu, kjer so krmili veverice.</p>

<p><a class="ref nya" id="nya2" href="#nya2">Nya 2</a>Acela Kassapa, nagi tovariš častitega Bakkula v njegovem laičnem življenju, je odšel do častitega Bakkula in izmenjal z njim pozdrave. Ko je bil ta vljuden in prijazen pogovor končan, je sedel na stran in vprašal častitega Bakkula:</p>

<p><a class="ref nya" id="nya3" href="#nya3">Nya 3</a>“Prijatelj Bakkula, kako dolgo je tega, kar si šel naprej v meništvo?”</p>

<p>“Osemdeset let je preteklo, kar sem šel naprej v meništvo, prijatelj.”</p>

<p>“Prijatelj Bakkula, v teh osemdesetih letih, kolikokrat si imel spolni odnos?”</p>

<p>“Prijatelj Kassapa, takega vprašanja me ne bi smel vprašati. Vprašati bi me moral tako: ‘Prijatelj Bakkula, v teh osemdesetih letih, kolikokrat si imel zaznavo čutnega užitka, ki je nastala v tebi?’”</p>

<p>“Prijatelj Bakkula, v teh osemdesetih letih, kolikokrat si imel zaznavo čutnega užitka, ki je nastala v tebi?”</p>

<p>“Prijatelj Kassapa, v teh osemdesetih letih, kar sem šel naprej v meništvo, se ne spomnim kakršnekoli zaznave čutnega užitka, da bi se kadarkoli pojavila v meni.”</p>

<p>[Da se osemdeset let, kar je šel naprej v meništvo, častiti Bakkula ni spomnil nobene zaznave čutnega užitka, ki bi se kadarkoli pojavila v njem – tega se spominjamo kot sijajne in čudovite kvalitete častitega Bakkula.]</p>

<p><a class="ref nya" id="nya4-5" href="#nya4-5">Nya 4-5</a>“Prijatelj, v osemdesetih letih, kar sem šel naprej v meništvo, se ne spomnim kakršnekoli zaznave zlobe … kakršnekoli zaznave krutosti, da bi se kadarkoli pojavila v meni.”</p>

<p>[Da se osemdeset let, kar je šel naprej v meništvo, častiti Bakkula ni spomnil kakršnekoli zaznave zlobe … kakršnekoli zaznave krutosti, ki bi se kadarkoli pojavila v njem – tega se spominjamo kot sijajne in čudovite kvalitete častitega Bakkula.]</p>

<p><a class="ref nya" id="nya6" href="#nya6">Nya 6</a>“Prijatelj, v osemdesetih letih, kar sem šel naprej v meništvo, se ne spomnim kakršnekoli misli čutnega užitka, ki bi se kadarkoli pojavila v meni.”</p>

<p>[ … tudi tega se spominjamo kot sijajne in čudovite kvalitete častitega Bakkula.]</p>

<p><a class="ref nya" id="nya7-8" href="#nya7-8">Nya 7-8</a>“Prijatelj, v osemdesetih letih, kar sem šel naprej v meništvo, se ne spomnim kakršnekoli misli zlobe … kakršnekoli misli krutosti, ki bi se kadarkoli pojavila v meni.”</p>

<p>[ … tudi tega se spominjamo kot sijajne in čudovite kvalitete častitega Bakkula.]</p>

<p><a class="ref nya" id="nya9-15" href="#nya9-15">Nya 9-15</a>“Prijatelj, v osemdesetih letih, kar sem šel naprej v meništvo, se ne spomnim, da sem kadarkoli sprejel obleko od laika … kadarkoli nosil obleko, ki mi jo je dal laik … kadarkoli rezal obleko z rezilom … kadarkoli sešil obleko s šivanko … kadarkoli pobarval obleko z barvilom … kadarkoli sešil obleko v času kathine … kadarkoli delal obleke za moje tovariše v svetem življenju.”</p>

<p>[ … tudi tega se spominjamo kot sijajne in čudovite kvalitete častitega Bakkula.]</p>

<p><a class="ref nya" id="nya16-19" href="#nya16-19">Nya 16-19</a>“Prijatelj, v osemdesetih letih, kar sem šel naprej v meništvo, se ne spomnim, da bi kadarkoli sprejel povabilo na obrok hrane … kadarkoli pojavila misel: ‘Oh, naj me nekdo povabi na obrok hrane!’ … kadarkoli sedel znotraj hiše … kadarkoli jedel znotraj hiše.”</p>

<p>[ … tudi tega se spominjamo kot sijajne in čudovite kvalitete častitega Bakkula.]</p>

<p><a class="ref nya" id="nya20-25" href="#nya20-25">Nya 20-25</a>“Prijatelj, v osemdesetih letih, kar sem šel naprej v meništvo, se ne spomnim, da bi si kadarkoli preučeval značilnosti ženske … kadarkoli učil Dhammo ženski, tudi toliko kot je štirivrstični verz … kadarkoli odšel v prostore nun … kadarkoli učil Dhammo nuni … kadarkoli učil Dhammo ženski kandidatki [za nuno]… kadarkoli učil Dhammo ženski začetnici [nunskega življenja].”</p>

<p>[ … tudi tega se spominjamo kot sijajne in čudovite kvalitete častitega Bakkula.]</p>

<p><a class="ref nya" id="nya26-29" href="#nya26-29">Nya 26-29</a>“Prijatelj, v osemdesetih letih, kar sem šel naprej v meništvo, se ne spomnim, da bi kadarkoli dal meniško posvečenje … kadarkoli dal popolno sprejetje … kadarkoli imel koga v odvisnosti … kadarkoli pustil novinca čakati name.”</p>

<p>[ … tudi tega se spominjamo kot sijajne in čudovite kvalitete častitega Bakkula.]</p>

<p><a class="ref nya" id="nya30-37" href="#nya30-37">Nya 30-37</a>“Prijatelj, v osemdesetih letih, kar sem šel naprej v meništvo, se ne spomnim, da sem se kadarkoli kopal v kopališču … kadarkoli kopal s kopalnim prahom … kadarkoli masiral ude svojim tovarišem v svetem življenju … je kadarkoli nastala stiska v meni, celo tako malo časa, kot je potrebno pomolsti kravo … kadarkoli vzel zdravilo, celo tako malo, kot je strok česna … kadarkoli uporabil blazino … kadarkoli napravil posteljo … kadarkoli vstopil v domovanje za deževni umik znotraj vasi.”</p>

<p>[ … tudi tega se spominjamo kot sijajne in čudovite kvalitete častitega Bakkula.]</p>

<p><a class="ref nya" id="nya38" href="#nya38">Nya 38</a>“Prijatelj, sedem dni po meniškem posvečenju sem jedel miloščino po deželi kot dolžnik, na osmi dan se je pojavila končna vednost.”</p>

<p>[Da je sedem dni častiti Bakkula jedel miloščina po deželi kot dolžnik in da se je na osmi dan v njem pojavila končna vednost - tudi tega se spominjamo kot sijajne in čudovite kvalitete častitega Bakkula.]</p>

<p><a class="ref nya" id="nya39" href="#nya39">Nya 39</a>[Potem je Acela Kassapa rekel:] “Prejel bom meniško sprejetost v tej Dhammi in disciplini, prejel bom popolno sprejetost.” In Acela Kassapa je prejel meniško sprejetost v tej Dhammi in disciplini, prejel je polno sprejetost. In kmalu, ne dolgo po njegovi popolni sprejetosti, ko je bival sam, umaknjen, vztrajen, vnet in odločen, je častiti Kassapa, s svojim lastnim uresničenjem z direktno vednostjo, tukaj in sedaj vstopil in bival v tem najvišjem cilju svetega življenja, zaradi katerega pripadnik naroda upravičeno gre naprej od doma v brezdomstvo. On je direktno vedel: “Rojstvo je uničeno, sveto življenje je bilo živeto, kar je bilo potrebno je bilo narejeno, nič več ni prihoda nazaj v katerokoli stanje”. In častiti Kassapa je postal eden od arahantov.</p>

<p><a class="ref nya" id="nya40" href="#nya40">Nya 40</a>Potem, ob kasnejši priložnosti, je častiti Bakkula vzel ključ in odšel od bivališča do bivališča, rekoč: “Pridite naprej v meništvo, častiti gospodje, pridite naprej v meništvo, častiti gospodje. Danes bom dosegel končno ugasnitev.”</p>

<p>[Da je častiti Bakkula vzel ključ in odšel od bivališča do bivališča, rekoč: “Pridite naprej v meništvo, častiti gospodje, pridite naprej v meništvo, častiti gospodje. Danes bom dosegel končno ugasnitev ” - tudi tega se spominjamo kot sijajne in čudovite kvalitete častitega Bakkula.]</p>

<p><a class="ref nya" id="nya41" href="#nya41">Nya 41</a>Potem, sedeč sredi meniške skupnosti, je častiti Bakkula dosegel končno ugasnitev.</p>

<p>[Da je sedeč sredi meniške skupnosti častiti Bakkula dosegel končno ugasnitev, tudi tega se spominjamo kot sijajne in čudovite kvalitete častitega Bakkula.]</p>



</article>
</body>
</html>



