

<!DOCTYPE html>
<html>
<head>
<meta charset='UTF-8'>
<meta name='author' content='Bojan Božič'>
<title></title>
</head>
<body>
<article id='mn40' lang='sl'>

<header>

	<ul>

		<li class="division" lang="pli" translate="no">Majjhima Nikāya</li>

		<li lang="pli" translate="no">Cūḷaassapura Sutta</li>

	</ul>

	<h1>40. Kratko učenje pri Assapuri</h1>

</header>

<p><a class="ref nya" id="nya1" href="#nya1">Nya 1</a><span class="evam">Tako sem slišal.</span> Nekoč je Blaženi živel v deželi Angan, pri mestu Angancev, imenovanem Assapura. Tam je Blaženi nagovoril menihe: “Menihi.” - “Častiti gospod,” so odgovorili. Blaženi je rekel:</p>

<p><a class="ref nya" id="nya2" href="#nya2">Nya 2</a>“‘Asketi, asketi,’ menihi, tako vas ljudje dojemajo. In ko se vas vpraša: ‘Kaj ste?’, trdite, da ste asketi. Ker je to tisto, za kar se označujete in kar trdite da ste, bi morali vaditi tako: ‘Prakticirali bomo na način, ki je primeren za asketa, da so naše označbe lahko resnične in naše trditve prave, in da bo delo teh, katerih obleka, miloščinska hrana, prostori počitka in medicinske potrebščine, ki jih uporabljamo, prineslo velik sad in korist, da naše sveto življenje ne bo zaman, ampak plodno in rodovitno.’</p>

<h2><span class="add">NEPRIMEREN NAČIN PRAKSE</span></h2>

<p><a class="ref nya" id="nya3" href="#nya3">Nya 3</a>Kako, menihi, menih ne prakticira na način, ki je primeren za asketa? Tako dolgo, dokler menih, ki je pohlepen, ni opustil pohlepa, ki ima zlobnost srca, ni opustil zlobnosti, ki je jezen, ni opustil jeze, ki je maščevalen, ni opustil maščevanja, ki je prezirljiv, ni opustil prezira, ki ima dominantno držo, ni opustil dominantne drže, ki je zavisten, ni opustil zavisti, ki je skop, ni opustil skoposti, ki je prevarantski, ni opustil prevare, ki je goljufiv, ni opustil goljufije, ki ima zle želje, ni opustil zlih želja, ki ima napačen pogled, ni opustil napačnega pogleda, tako dolgo ne prakticira na primeren način za asketa, jaz pravim, ker ni uspel opustiti teh madežev za asketa, teh napak za asketa, teh usedlin za asketa, ki so razlog za ponovno pojavitev v stanje pomanjkanja in katerih rezultati se pričakujejo na neugodnem mestu.</p>

<p><a class="ref nya" id="nya4" href="#nya4">Nya 4</a>Predpostavimo, da je orožje imenovano <em>matadža</em> dobro brušeno po obeh robovih, zaprto in vstavljeno v tulec iz krp. Jaz pravim, da je menihov odhod [iz posvetnega življenja v meniško] primerljiv temu.</p>

<p><a class="ref nya" id="nya5" href="#nya5">Nya 5</a>Jaz ne pravim, da se status asketa zgodi v tistem, ki nosi ogrinjalo iz krp, le zaradi nošenja ogrinjala iz krp niti v golem asketu le zaradi golote niti v tistem, na katerem je zlepljen prah in umazanija le zaradi zlepljenega prahu in umazanije niti v tistem, ki se obredno umiva v vodi le zaradi obrednega umivanja v vodi niti v živečem ob vznožju drevesa le zaradi življenja ob vznožju drevesa niti v živečem pod milim nebom le zaradi življenja pod milim nebom niti v praktikantu neprestanega stanja le zaradi neprestanega stanja niti v uživalcu hrane v določenih intervalih le zaradi uživanja hrane v določenih intervalih niti v recitatorju čarobnih besed le zaradi recitiranja čarobnih besed. Ne pravim, da se status asketa zgodi v asketih z zaraščenimi lasmi le zaradi nošenja zaraščenih las.</p>

<p><a class="ref nya" id="nya6" href="#nya6">Nya 6</a>Menihi, če je le zaradi nošenja ogrinjala iz krp tisti, ki nosi ogrinjalo iz krp in je pohlepen, opustil pohlep, ki ima zlobnost v srcu, opustil zlobnost … ki ima napačen pogled, opustil napačen pogled, potem naj mu njegovi prijatelji in tovariši, njegovi ožji in širši sorodniki, kakor hitro je rojen, napravijo oblačilo iz krp in ga opravljenega z njim naredijo za tistega, ki nosi ogrinjalo iz krp: ‘Pridi, moj dragi, nosi oblačila iz krp, da boš kot nosilec oblačila iz krp, ko boš pohlepen, opustil pohlep, ko boš imel zlobnost v srcu… ko imaš napačen pogled, opustil napačen pogled.’ Vendar, jaz vidim tukaj nekoga, ki je oblečen v oblačila iz krp, ki je pohlepen, ki ima zlobnost v srcu… ki ima napačen pogled. Zato ne rečem, da asketov status nastane v oblečenem v oblačila iz krp, le zaradi nošenja oblačila iz krp.</p>

<p>Če le zaradi golote goli asket, ki je pohlepen, opusti pohlep … Če le zaradi prahu in umazanije … Če le zaradi obrednega umivanja v vodi … Če le zaradi prebivanja ob vznožju drevesa … Če le zaradi prebivanja pod milim nebom … Če le zaradi neprestanega stanja … Če le zaradi uživanja hrane ob določenih intervalih … Če le zaradi recitiranja čarobnih besed … Če le zaradi nošenja zaraščenih las … in zaradi tega ne pravim, da se status asketa zgodi v asketu z zaraščenimi lasmi le zaradi nošenja zaraščenih las.</p>

<h2><span class="add">PRIMEREN NAČIN PRAKSE)</span></h2>

<p><a class="ref nya" id="nya7" href="#nya7">Nya 7</a>Kako, menihi, menih prakticira na način, ki je primeren za asketa? Ko je vsak menih, ki je bil pohlepen, opustil pohlep, ki je imel zlobnost v srcu, opustil zlobnost, ki je bil jezen, opustil jezo, ki je bil maščevalen, opustil maščevanje, ki je bil prezirljiv, opustil prezir, ki je imel dominantno držo, opustil dominantno držo, ki je bil zavisten, opustil zavist, ki je bil skop, opustil skopost, ki je bil prevarantski, opustil prevaro, ki je bil goljufiv, opustil goljufijo, ki je imel zle želje, opustil zle želje, ki je imel napačen pogled, opustil napačen pogled, potem on prakticira na način, ki je primeren za asketa, jaz pravim, zaradi njegovega opuščanja teh madežev za asketa, teh napak za asketa, teh usedlin za asketa, ki so osnova za ponovno rojstvo v stanje prikrajšanosti in katerih rezultati se pričakujejo na neugodnem mestu.</p>

<h2><span class="add">OČIŠČENJE</span></h2>

<p><a class="ref nya" id="nya8" href="#nya8">Nya 8</a>On vidi sebe očiščenega od vseh teh zlih slabih stanj, on vidi sebe osvobojenega od njih. Ko vidi to, je v njem rojeno veselje. Ko je vesel, je v njem rojeno navdušenje. V tem, ki je navdušen, postane telo mirno. Ta, katerega telo je mirno, čuti prijetnost. V tem, ki čuti prijetnost, postane srce zbrano.</p>

<h2><span class="add">PREŽEMANJE</span></h2>

<p><a class="ref nya" id="nya9" href="#nya9">Nya 9</a>On biva s prežemanjem ene četrtine s srcem prežetim z dobrohotnostjo, prav tako druge, prav tako tretje, prav tako četrte, tako zgoraj, spodaj, okrog in povsod, tako za vse, kot zase, on biva s prežemanjem vseobsegajočega sveta s srcem prežetim z dobrohotnostjo, obilno, vzvišeno, neizmerno, brez sovražnosti in brez zlobe.</p>

<p><a class="ref nya" id="nya10-12" href="#nya10-12">Nya 10-12</a>On biva s prežemanjem ene četrtine s srcem prežetim s sočutjem … s srcem prežetim s srečoželjnostjo … s srcem prežetim z mirnodušnostjo … obilno, vzvišeno, neizmerno, brez sovražnosti in brez zlobe.</p>

<h2><span class="add">DOSEGA NOTRANJEGA MIRU</span></h2>

<p><a class="ref nya" id="nya13" href="#nya13">Nya 13</a>Predpostavimo, da obstaja ribnik s čisto, prijetno, hladno vodo, prozoren, z gladkimi bregovi, očarljiv. Če človek ožgan in izčrpan zaradi vročega vremena, utrujen, izsušen in žejen, pride iz vzhoda ali iz zahoda ali iz severa ali iz juga ali od tam, kjer pride do ribnika, da bi si pogasil žejo in svojo vročino zaradi vročega vremena. Tako tudi, menihi, če kdorkoli iz kaste kšatrij gre naprej od doma v brezdomstvo, in ko se sreča z Dhammo in disciplino, ki ju je razglasil Tathāgata, razvije dobrohotnost, sočutje, srečoželjnost in mirnodušnost, in s tem doseže notranji mir, potem zaradi tega notranjega miru prakticira na način, ki je primeren za asketa. In če kdorkoli iz kaste brahmanov gre… Če kdorkoli iz kaste vaišij gre… Če kdorkoli iz kaste šuder gre naprej od doma v brezdomstvo in po tem, ko se sreča z Dhammo in disciplino, ki ju je razglasil Tathāgata, razvije dobrohotnost, sočutje, srečoželjnost in mirnodušnost in s tem doseže notranji mir, potem zaradi tega notranjega miru prakticira na način, ki je primeren za asketa.</p>

<h2><span class="add">ASKET BREZ VPLIVOV</span></h2>

<p><a class="ref nya" id="nya14" href="#nya14">Nya 14</a>Menihi, če kdorkoli iz kaste kšatrij naredi odhod, gre naprej od doma v brezdomstvo, in s svojim uresničenjem z direktno vednostjo tukaj in sedaj vstopi in biva v osvobojenosti srca in osvobojenosti z modrostjo, ki je brez vplivov z uničenjem vplivov, potem je on že asket zaradi uničenja vplivov. In če kdorkoli iz kaste brahmanov naredi odhod … Če kdorkoli iz kaste vaišij naredi odhod … Če kdorkoli iz kaste šuder naredi odhod, gre naprej od doma v brezdomstvo in s svojim uresničenjem z direktno vednostjo tukaj in sedaj vstopi in biva v osvobojenosti srca in osvobojenosti z modrostjo, ki je brez vplivov z uničenjem vplivov, potem je on že asket zaradi uničenja vplivov.”</p>

<p>To je bilo tisto, kar je rekel Blaženi. Menihi so bili zadovoljni in veseli besed Blaženega.</p>

</article>
</body>
</html>



