

<!DOCTYPE html>
<html>
<head>
<meta charset='UTF-8'>
<meta name='author' content='Bojan Božič'>
<title></title>
</head>
<body>
<article id='mn34' lang='sl'>

<header>

	<ul>

		<li class="division" lang="pli" translate="no">Majjhima Nikāya</li>

		<li lang="pli" translate="no">Cūḷagopālaka Sutta</li>

	</ul>

	<h1>34. Kratko učenje o kravjem pastirju</h1>

</header>

<p><a class="ref nya" id="nya1" href="#nya1">Nya 1</a><span class="evam">Tako sem slišal.</span> Nekoč je Blaženi živel v deželi Vadži pri kraju Ukkācelā, na bregovih reke Ganges. Tam je nagovoril menihe: “Menihi.” - “Častiti gospod,” so odgovorili. Blaženi je rekel:</p>

<h2><span class="add">NEUMEN PASTIR</span></h2>

<p><a class="ref nya" id="nya2" href="#nya2">Nya 2</a>“Menihi, nekoč je živel neumen magadhanski kravji pastir, ki je v zadnjem mesecu deževnega obdobja, v jeseni, ne da bi preiskal obrežje na tej strani ali na oni strani reke Ganges, gnal na drugi breg reke svojo čredo govedi v deželo Videha na mestu, kjer ni bilo plitvine. Čreda, ki se je držala skupaj sredi rečnega toka Gangesa, se je srečala z nesrečo in katastrofo. Zakaj je bilo tako? Ker je neumni magadhanski kravji pastir, v zadnjem mesecu deževnega obdobja, v jeseni, ne da bi preiskal obrežje na tej strani ali na oni strani reke Ganges, gnal preko na drugi breg svoje govedo v deželo Videha na mestu, kjer ni plitvine.</p>

<p><a class="ref nya" id="nya3" href="#nya3">Nya 3</a>Tako tudi, menihi, glede na askete in brahmane, ki so nevešči v tem svetu in drugem svetu, nevešči v Mārovem svetu in kar je zunaj Mārovega sveta, nevešči v svetu smrti in kar je zunaj sveta smrti - bo te, ki mislijo, da bi jih morali poslušati in jim verjeti, vodilo do škode in neprijetnosti za dolgo časa.</p>

<h2><span class="add">PAMETEN PASTIR</span></h2>

<p><a class="ref nya" id="nya4" href="#nya4">Nya 4</a>Menihi, nekoč je živel pameten magadhanski kravji pastir, ki je v zadnjem mesecu deževnega obdobja, v jeseni, potem ko je preiskal obrežje na tej strani ali na oni strani reke Ganges, gnal svoje govedo preko na drugi breg v deželo Videha na mestu, kjer je bila plitvina. Gnal je bike, očete in voditelje črede, da so prvi vstopili v reko in so kljubovali toku reke Ganges in prišli varno preko na drugi breg. Gnal je močno govedo in govedo, ki ga je potrebno krotiti, da so naslednji šli v reko in tudi kljubovali toku reke Ganges in prišli varno preko na drugi breg. Gnal je telice in mlade vole, da so naslednji šli v reko in tudi oni so kljubovali toku reke Ganges in prišli varno preko na drugi breg. Nato je gnal teleta in slabotno govedo, da so naslednji šli v reko in tudi kljubovali toku reke Ganges in prišli varno preko na drugi breg. V tem času je pravkar rojenega nežnega telička svoja ljubeča mati spodbudila in je tudi on kljuboval toku reke Ganges in prišel varno preko na drugi breg. Zakaj je bilo tako? Ker je modri magadhanski kravji pastir v zadnjem mesecu deževnega obdobja, v jeseni, preiskal bližnji in daljni breg reke Ganges in peljal govedo preko na drugi breg v deželo Videha na mestu, kjer je bila plitvina.</p>

<p><a class="ref nya" id="nya5" href="#nya5">Nya 5</a>Tako tudi, menihi, glede asketov in brahmanov, ki so vešči v tem svetu in na drugem svetu, vešči v Mārovem svetu in temu kar je zunaj Mārovega sveta, vešči v svetu smrti in temu kar je zunaj sveta smrti – bo te, ki mislijo, da bi jih morali poslušati in jim verjeti, vodilo do blagostanja in sreče za dolgo časa.</p>

<h2><span class="add">KLJUBOVANJE MENIHOV</span></h2>

<p><a class="ref nya" id="nya6" href="#nya6">Nya 6</a>Menihi, tako kot biki, očetje in voditelji črede, kljubujejo toku reke Ganges in pridejo varno preko na drugi breg, tako so tudi menihi, ki so arahanti z uničenimi vplivi,<strong> živeli sveto življenje</strong>, naredili kar je bilo potrebno narediti, odložili breme, dosegli resničen cilj, uničili ovire bitnosti in <strong>so popolno osvobojeni skozi končno vednost</strong> – s kljubovanjem Mārovemu toku, prišli varno preko na drugi breg.</p>

<p><a class="ref nya" id="nya7" href="#nya7">Nya 7</a>Prav tako, kot je močno govedo in govedo, ki ga je potrebno krotiti, kljubovalo toku reke Ganges in prišlo varno preko na drugi breg, tako bodo tudi ti menihi, ki so<strong> uničili pet nižjih ovir</strong>, se ponovno spontano pojavili [v Čistem bivališču] in tam dosegli končno ugasnitev, <strong>ne da bi se še kdaj vrnili iz tistega sveta</strong> - s kljubovanjem Mārovemu toku, prišli varno preko na drugi breg.</p>

<p><a class="ref nya" id="nya8" href="#nya8">Nya 8</a>Prav tako, kot so telice in mladi voli kljubovali toku reke Ganges in prišli varno preko na drugi breg, tako bodo tudi ti menihi, <strong>ki so z uničenjem treh ovir</strong> in zmanjšanjem poželenja, sovraštva in zablode, ter so enkratni povratniki, <strong>ki se enkrat vrnejo na ta svet</strong>, da napravijo konec neprijetnosti - s kljubovanjem Mārovemu toku, tudi oni prišli varno preko na drugi breg.</p>

<p><a class="ref nya" id="nya9" href="#nya9">Nya 9</a> Prav tako, kot so teleta in slabotno govedo kljubovali toku reke Ganges in prišli varno preko na drugi breg, tako bodo tudi ti menihi, <strong>ki so z uničenjem treh ovir vstopajoči v tok</strong>, nič več predmet pogube, vezani [za osvoboditev], <strong>namenjeni za prebujenje</strong> - s kljubovanjem Mārovemu toku, tudi oni prišli varno preko na drugi breg.</p>

<p><a class="ref nya" id="nya10" href="#nya10">Nya 10</a>Prav tako, kot je pravkar rojenega nežnega telička svoja ljubeča mati spodbudila in je tudi on kljuboval toku reke Ganges in prišel varno preko na drugi breg, tako bodo tudi ti menihi, ki so <strong>sledilci Dhamme in sledilci prepričanja</strong> - s kljubovanjem Mārovemu toku, tudi oni prišli varno preko na drugi breg.</p>

<p><a class="ref nya" id="nya11" href="#nya11">Nya 11</a>Menihi, jaz sem vešč na tem svetu in na drugem svetu, vešč v Mārovem svetu in v tem, ki je zunaj Mārovega sveta, vešč v svetu smrti in v tem, ki je zunaj sveta smrti. To bo vodilo do blagostanja in sreče za dolgo časa teh, ki mislijo, da me morajo poslušati in verjeti.”</p>

<p><a class="ref nya" id="nya12" href="#nya12">Nya 12</a>To je tisto, kar je rekel Blaženi. Ko je vzvišeni to rekel, je učitelj še rekel:</p>

<blockquote class="gatha">

<p>“Oba, ta svet in svet onkraj<br>

sta dobro opisana od teh, ki vedo,<br>

in kar je še vedno v dosegu Māre<br>

in kar je izven dosega smrti.</p>

<p>Direktno poznavajoč ves svet,<br>

je Prebujeni, ki razume,<br>

odprl vrata v nesmrtnost,<br>

s katero se lahko doseže varnost ugasnitve,</p>

<p>kajti Mārov tok je sedaj prebreden,<br>

njegov tok blokiran, odstranjeno njegovo trsje.<br>

Radujte se, menihi,<br>

in dajte na varno svoja srca.”</p>

</blockquote>

</article>
</body>
</html>



