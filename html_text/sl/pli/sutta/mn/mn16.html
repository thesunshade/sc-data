

<!DOCTYPE html>
<html>
<head>
<meta charset='UTF-8'>
<meta name='author' content='Bojan Božič'>
<title></title>
</head>
<body>
<article id='mn16' lang='sl'>

<header>

	<ul>

		<li class="division" lang="pli" translate="no">Majjhima Nikāya</li>

		<li lang="pli" translate="no">Cetokhila Sutta</li>

	</ul>

	<h1>16. Divjina v srcu</h1>

</header>

<p><a class="ref nya" id="nya1" href="#nya1">Nya 1</a><span class="evam">Tako sem slišal.</span> Nekoč je Blaženi živel pri Sāvatthīju, v Džetovem gozdičku Anāthapiṇḍikovega parka. Tam je nagovoril menihe: “Menihi.” - “Častiti gospod,” so odgovorili. Blaženi je rekel:</p>

<p><a class="ref nya" id="nya2" href="#nya2">Nya 2</a>“Menihi, da bi vsak menih, ki ni opustil petih divjin v srcu in ni pretrgal petih spon v srcu, prišel do rasti, povečanja in izpopolnitve v Dhammi in disciplini – to ni mogoče.</p>

<h2><span class="add">DIVJINE IN SPONE V SRCU</span></h2>

<p><a class="ref nya" id="nya3" href="#nya3">Nya 3</a>Kaj, menihi, je pet divjin v srcu, ki jih ni opustil? Tukaj je menih dvomeč, negotov, neodločen in nesiguren o Učitelju, in tako se njegovo srce ne nagne h gorečnosti, predanosti, vztrajnosti in prizadevanju. Ko se njegovo srce ne nagne h gorečnosti, predanosti, vztrajnosti in prizadevanju, je to prva divjina v srcu, ki je ni opustil.</p>

<p><a class="ref nya" id="nya4" href="#nya4">Nya 4</a>Prav tako, je menih dvomeč, negotov, neodločen in nesiguren o Dhammi … Ko se njegovo srce ne nagne h gorečnosti … je to druga divjina v srcu, ki je ni opustil.</p>

<p><a class="ref nya" id="nya5" href="#nya5">Nya 5</a>Prav tako, menih je dvomeč, negotov, neodločen in nesiguren o Sanghi … Ko se njegovo srce ne nagne h gorečnosti … je to tretja divjina v srcu, ki je ni opustil.</p>

<p><a class="ref nya" id="nya6" href="#nya6">Nya 6</a>Prav tako, menih je dvomeč, negotov, neodločen in nesiguren o vadbi … Ko se njegovo srce ne nagne h gorečnosti … je to četrta divjina v srcu, ki je ni opustil.</p>

<p><a class="ref nya" id="nya7" href="#nya7">Nya 7</a>Prav tako, menih je jezen in nezadovoljen s svojimi tovariši v svetem življenju, zamerljiv in neusmiljen do njih, in tako se njegovo srce ne nagne h gorečnosti, predanosti, vztrajnosti in prizadevanju. Ko se njegovo srce ne nagne h gorečnosti, predanosti, vztrajnosti in prizadevanju, je to peta divjina v srcu, ki je ni opustil.</p>

<p>To je pet divjin v srcu, ki jih ni opustil.</p>

<p><a class="ref nya" id="nya8" href="#nya8">Nya 8</a>Kaj, menihi, je pet spon v srcu, ki jih ni pretrgal? Menih ni osvobojen poželenja, želje, vdanosti, žeje, vročice in hrepenenja po čutnosti, in tako se njegovo srce ne nagne h gorečnosti, predanosti, vztrajnosti in prizadevanju. Ko se njegovo srce ne nagne h gorečnosti, predanosti, vztrajnosti in prizadevanju, je to prva spona v srcu, ki je ni pretrgal.</p>

<p><a class="ref nya" id="nya9" href="#nya9">Nya 9</a>Prav tako, menih ni osvobojen poželenja, želje, vdanosti, žeje, vročice in hrepenenja po telesu … Ko se njegovo srce ne nagne h gorečnosti … je to druga spona v srcu, ki je ni pretrgal.</p>

<p><a class="ref nya" id="nya10" href="#nya10">Nya 10</a>Prav tako, menih ni osvobojen poželenja, želje, vdanosti, žeje, vročice in hrepenenja po snovi … Ko se njegovo srce ne nagne h gorečnosti … je to tretja spona v srcu, ki je ni pretrgal.</p>

<p><a class="ref nya" id="nya11" href="#nya11">Nya 11</a>Prav tako, menih jé koliko mu je všeč, dokler ni njegov trebuh poln in se predaja užitkom spanja, poležavanja in dremanja … Ko se njegovo srce ne nagne h gorečnosti … je to četrta spona v srcu, ki je ni pretrgal.</p>

<p><a class="ref nya" id="nya12" href="#nya12">Nya 12</a>Prav tako, menih živi sveto življenje in si želi neko božansko stopnjo: ‘S to krepostjo ali obredom ali asketizmom ali svetim življenjem bom postal [veliko] božanstvo ali neko [manjše] božanstvo,’ in tako se njegovo srce ne nagne h gorečnosti, predanosti, vztrajnosti in prizadevanju. Ko se njegovo srce ne nagne h gorečnosti, predanosti, vztrajnosti in prizadevanju, je to peta spona v srcu, ki je ni pretrgal.</p>

<p>To je pet spon v srcu, ki jih ni pretrgal.</p>

<p><a class="ref nya" id="nya13" href="#nya13">Nya 13</a>Menihi, da bi vsak menih, ki ni opustil petih divjin v srcu in ni pretrgal petih spon v srcu, prišel do rasti, povečanja in izpopolnitve v Dhammi in disciplini – to ni mogoče.</p>

<p><a class="ref nya" id="nya14" href="#nya14">Nya 14</a>Menihi, da bi vsak menih, ki je opustil pet divjin v srcu in pretrgal pet spon v srcu, prišel do rasti, povečanja in izpopolnitve v Dhammi in disciplini – to je mogoče.</p>

<p><a class="ref nya" id="nya15" href="#nya15">Nya 15</a>Kaj, menihi, je pet divjin v srcu, ki jih je opustil? Tukaj menih ni dvomeč, negotov, neodločen in nesiguren o Učitelju, in tako se njegovo srce nagne h gorečnosti, predanosti, vztrajnosti in prizadevanju. Ko se njegov srce nagne h gorečnosti, predanosti, vztrajnosti in prizadevanju, je to prva divjina v srcu, ki jo je opustil.</p>

<p><a class="ref nya" id="nya16" href="#nya16">Nya 16</a>Prav tako, menih ni dvomeč, negotov, neodločen in nesiguren o Dhammi. Ko se njegovo srce nagne h gorečnosti … druga divjina v srcu, ki jo je opustil.</p>

<p><a class="ref nya" id="nya17" href="#nya17">Nya 17</a>Prav tako, menih ni dvomeč, negotov, neodločen in nesiguren o Sanghi … Ko se njegovo srce nagne h gorečnosti … tretja divjina v srcu, ki jo je opustil.</p>

<p><a class="ref nya" id="nya18" href="#nya18">Nya 18</a>Prav tako, menih ni dvomeč, negotov, neodločen in nesiguren o vadbi … Ko se njegovo srce nagne h gorečnosti … četrta divjina v srcu, ki jo je opustil.</p>

<p><a class="ref nya" id="nya19" href="#nya19">Nya 19</a>Prav tako, menih ni jezen in ni nezadovoljen s svojimi tovariši v svetem življenju, ni zamerljiv in ni neusmiljen do njih, in tako se njegovo srce nagne h gorečnosti, predanosti, vztrajnosti in prizadevanju. Ko se njegovo srce nagne h gorečnosti, predanosti, vztrajnosti in prizadevanju, je to peta divjina v srcu, ki jo je opustil.</p>

<p>To je pet divjin v srcu, ki jih je opustil.</p>

<p><a class="ref nya" id="nya20" href="#nya20">Nya 20</a>Kaj, menihi, je pet spon v srcu, ki jih je pretrgal? Menih je osvobojen poželenja, želje, vdanosti, žeje, vročice in hrepenenja po čutnosti, in tako se njegovo srce nagne h gorečnosti, predanosti, vztrajnosti in prizadevanju. Ko se njegovo srce nagne proti gorečnosti, predanosti, vztrajnosti in prizadevanju, je pretrgal prvo spono v srcu.</p>

<p><a class="ref nya" id="nya21" href="#nya21">Nya 21</a>Menih je osvobojen poželenja, želje, vdanosti, žeje, vročice in hrepenenja po telesu … Ko se njegovo srce nagne proti gorečnosti … je pretrgal drugo spono v srcu.</p>

<p><a class="ref nya" id="nya22" href="#nya22">Nya 22</a>Menih je osvobojen poželenja, želje, vdanosti, žeje, vročice in hrepenenja po snovi… Ko se njegovo srce nagne proti gorečnosti … je pretrgal tretjo spono v srcu.</p>

<p><a class="ref nya" id="nya23" href="#nya23">Nya 23</a>Menih ne jé koliko mu je všeč ali dokler ni njegov trebuh poln in se ne predaja užitkom spanja, poležavanja in dremanja … Ko se njegovo srce nagne proti gorečnosti … je pretrgal četrto spono v srcu.</p>

<p><a class="ref nya" id="nya24" href="#nya24">Nya 24</a>Menih ne živi svetega življenja z željo, da bi dosegel neko božansko stopnjo: ‘S to krepostjo ali ritualom ali asketizmom ali svetim življenjem bom postal [veliko] božanstvo ali neko [manjše] božanstvo,’ in tako se njegovo srce nagne h gorečnosti, predanosti, vztrajnosti in prizadevanju. Ko se njegovo srce nagne h gorečnosti, predanosti, vztrajnosti in prizadevanju, je to peta spona v srcu, ki jo je pretrgal.</p>

<p>To je pet spon v srcu, ki jih je pretrgal.</p>

<p><a class="ref nya" id="nya25" href="#nya25">Nya 25</a>Menihi, da bi vsak menih, ki je opustil pet divjin v srcu in pretrgal pet spon v srcu, prišel do rasti, povečanja in izpopolnitve v Dhammi in disciplini – to je mogoče.</p>

<h2><span class="add">TEMELJ ZA MOČ</span></h2>

<p><a class="ref nya" id="nya26" href="#nya26">Nya 26</a>On razvije temelj za moč, ki ga predstavlja zbranost zaradi želje in tvorbe prizadevanja;<br>

on razvije temelj za moč, ki ga predstavlja zbranost zaradi vztrajnosti in odločnega prizadevanja;<br>

on razvije temelj za moč, ki ga predstavlja zbranost zaradi [odločnega] srca in odločnega prizadevanja;<br>

on razvije temelj za moč, ki ga predstavlja zbranost zaradi raziskovanja in odločnega prizadevanja.<br>

In navdušenje je peti temelj.</p>

<h2><span class="add">SPOSOBNOST PREBUJENJA</span></h2>

<p><a class="ref nya" id="nya27" href="#nya27">Nya 27</a>Menih, ki tako poseduje petnajst dejavnikov, vključno z navdušenjem, je sposoben preboja, sposoben prebujenja, sposoben doseči najvišjo varnost pred vezanostjo.</p>

<p>Recimo, da je bila kokoš z osmimi, desetimi ali dvanajstimi jajci, ki jih je morala pokriti, valiti in pravilno negovati. Tudi, če si ne želi: ‘O, da bi moji piščanci lahko predrli lupino s svojimi kremplji in kljuni in se varno izvalili!’ so piščanci sposobni predreti lupino s svojimi kremplji in kljuni in se varno izvaliti. Tako je tudi menih, ki poseduje petnajst dejavnikov, vključno z navdušenjem, sposoben preboja, sposoben prebujenja, sposoben doseči najvišjo varnost pred vezanostjo.”</p>

<p>To je bilo tisto, kar je rekel Blaženi. Menihi so bili zadovoljni in veseli besed Blaženega.</p>



</article>
</body>
</html>



