

<!DOCTYPE html>
<html>
<head>
<meta charset='UTF-8'>
<meta name='author' content='Bojan Božič'>
<title></title>
</head>
<body>
<article id='mn145' lang='sl'>

<header>

	<ul>

		<li class="division" lang="pli" translate="no">Majjhima Nikāya</li>

		<li lang="pli" translate="no">Puṇṇovāda Sutta</li>

	</ul>

	<h1>145. Nasvet Puṇṇi</h1>

</header>

<p><a class="ref nya" id="nya1" href="#nya1">Nya 1</a><span class="evam">Tako sem slišal.</span> Nekoč je Blaženi živel pri Sāvatthīju, v Džetovem gozdičku Anāthapiṇḍikovega parka. Ko je bil večer, je častiti Puṇṇa prišel iz samote in odšel do Blaženega. Ko se je poklonil Blaženemu, je sedel na stran in mu rekel:</p>

<p><a class="ref nya" id="nya2" href="#nya2">Nya 2</a>“Častiti gospod, bilo bi dobro, če bi mi Blaženi dal kratek nasvet. Ko bom slišal Dhammo od Blaženega, bom bival sam, umaknjen, vztrajen, vnet in odločen.”</p>

<p>“Dobro, Puṇṇa, poslušaj in skrbno pazi, kaj bom povedal.”</p>

<p>“Da, častiti gospod,” je odgovoril častiti Puṇṇa. Blaženi je rekel:</p>

<h2><span class="add">ŠEST NITI ČUTNOSTI</span></h2>

<p><a class="ref nya" id="nya3" href="#nya3">Nya 3</a>“Puṇṇa, obstajajo objekti, ki se spoznajo z očmi, po katerih se želi, se hrepeni, so prijetni in simpatični, povezani z željo po užitkih in izzivajo poželenje. Če menih uživa v njih, jih sprejme in ostane oprijet nanje, se v njem pojavi naslada. S pojavom naslade, Puṇṇa, nastaja neprijetnost, jaz pravim. Obstajajo, Puṇṇa, zvoki, ki se jih spozna z ušesi … vonji, ki se jih spozna z nosom … okusi, ki se jih spozna z jezikom … otipljivosti, ki se jih spozna s telesom … pojavi, ki se jih spozna z umom, po katerih se želi, se hrepeni, so prijetni in simpatični, povezani z željo po užitkih in ki izzivajo poželenje. Če menih uživa v njih, jih sprejme in ostane oprijet nanje, se v njem pojavi naslada. S pojavo naslade, Puṇṇa, nastaja neprijetnost, jaz pravim.</p>

<p><a class="ref nya" id="nya4" href="#nya4">Nya 4</a>Puṇṇa, obstajajo objekti, ki se jih spozna z očmi … zvoki, ki se jih spozna z spozna ušesi … vonji, ki se jih spozna z nosom … okusi, ki se jih spozna z jezikom … otipljivosti, ki se jih spozna s telesom … pojavi, ki se jih spozna z umom, po katerih se želi, se hrepeni, so prijetni in simpatični, povezani z željo po užitkih in izzivajo poželenje. Če menih ne uživa v njih in jih ne sprejme in ne ostane oprijet nanje, v njem preneha naslada. S prenehanjem naslade, Puṇṇa, preneha neprijetnost, jaz pravim.</p>

<p><a class="ref nya" id="nya5" href="#nya5">Nya 5</a>Sedaj, ko sem ti dal ta kratek nasvet, Puṇṇa, v kateri deželi boš bival?”</p>

<p>“Častiti gospod, sedaj ko mi je Blaženi dal ta kratek nasvet, grem bivat v deželo Sunāparanta.”</p>

<h2><span class="add">SAMOOBVLADOVANJE IN SPOKOJNOST</span></h2>

<p>“Puṇṇa, ljudje v Sunāparanti so nasilni in grobi. Če te sramotijo in ti grozijo, kaj boš potem mislil?”</p>

<p>“Častiti gospod, če me ljudje iz Sunāparanta sramotijo in mi grozijo, bom mislil: ‘Ti ljudje iz Sunāparanta so odlični, resnično odlični, ker me niso napadli s pestmi.’ Potem bom mislil tako, Blažen, potem bom mislil tako, Vzvišeni.”</p>

<p>“Toda, Puṇṇa, če te ljudje iz Sunāparanta napadejo s pestmi, kaj boš potem mislil?”</p>

<p>“Častiti gospod, če me ljudje iz Sunāparanta napadejo s pestmi, bom mislil: ‘Ti ljudje iz Sunāparanta so odlični, resnično odlični, ker me niso napadli z grudami.’ Potem bom mislil tako, Blaženi, potem bom mislil tako, Vzvišeni.”</p>

<p>“Toda, Puṇṇa, če te ljudje iz Sunāparanta napadejo z grudami, kaj boš potem mislil?”</p>

<p>“Častiti gospod, če me ljudje iz Sunāparanta napadejo z grudami, bom mislil: ‘Ti ljudje iz Sunāparanta so odlični, resnično odlični, ker me niso napadli s palicami.’ Potem bom mislil tako, Blaženi, potem bom mislil tako, Vzvišeni.”</p>

<p>“Toda, Puṇṇa, če te ljudje iz Sunāparanta napadejo s palicami, kaj boš potem mislil?”</p>

<p>“Častiti gospod, če me ljudje iz Sunāparanta napadejo s palicami, bom mislil: ‘Ti ljudje iz Sunāparanta so odlični, resnično odlični, ker me niso napadli z noži.’ Potem bom mislil tako, Blaženi, potem bom mislil tako, Vzvišeni.”</p>

<p>“Toda, Puṇṇa, če te ljudje iz Sunāparanta napadejo z noži, kaj boš potem mislil?”</p>

<p>“Častiti gospod, če me ljudje iz Sunāparanta napadejo z noži, bom mislil: ‘Ti ljudje iz Sunāparanta so odlični, resnično odlični, ker mi niso vzeli življenja z ostrimi noži.’ Potem bom mislil tako, Blaženi, potem bom mislil tako, Vzvišeni.”</p>

<p>“Toda, Puṇṇa, če ti ljudje iz Sunāparanta vzamejo življenje z ostrimi noži, kaj boš potem mislil?”</p>

<p>“Častiti gospod, če mi ljudje iz Sunāparanta vzamejo življenje z ostrimi noži, bom mislil tako: ‘Bili so učenci Blaženega, ki so zavrženi, ponižani in razočarani s telesom in življenjem iskali napadalca. Toda jaz sem dobil tega napadalca, ne da bi ga iskal.’ Potem bom mislil tako, Blaženi, potem bom mislil tako, Vzvišeni.”</p>

<p><a class="ref nya" id="nya6" href="#nya6">Nya 6</a>“Dobro, dobro, Puṇṇa! Ker imaš takšno samoobvladovanje in spokojnost, boš sposoben bivati v deželi Sunāparanta. Sedaj, Puṇṇa, čas je, napravi, kar misliš, da je primerno.”</p>

<p><a class="ref nya" id="nya7" href="#nya7">Nya 7</a>Navdušen in vesel besed Blaženega, se je častiti Puṇṇa dvignil iz svojega sedeža in ko se je poklonil Blaženemu, je odšel tako, da ga je obhodil s svoje desne. Potem je pospravil svoj prostor za počitek, vzel svojo skledo in zunanje oblačilo in se odpravil proti deželi Sunāparanta. Sčasoma je prispel v deželo Sunāparanta in tam živel. Med deževnim umikom je častiti Puṇṇa uvedel v prakso petsto moških laičnih privržencev in petsto ženskih laičnih privrženk in sam sebe uresničil v trojni pravi vednosti. Kasneje je častiti Puṇṇa dosegel končno ugasnitev.</p>

<p><a class="ref nya" id="nya8" href="#nya8">Nya 8</a>Ko se je to zgodilo, so številni menihi odšli do Blaženega in ko so se mu poklonili, so sedli na stran in mu rekli: “Častiti gospod, pripadnik naroda Puṇṇa, ki je dobil kratek nasvet od Blaženega je umrl. Kaj je njegova destinacija? Kakšna je njegova bodoča smer?”</p>

<p>“Menihi, pripadnik naroda Puṇṇa je bil moder. On je vadil v skladu z Dhammo in mi ni delal težav v razlaganju Dhamme. Pripadnik naroda Puṇṇa je dosegel končno ugasnitev.”</p>

<p>To je bilo tisto, kar je rekel Blaženi. Menihi so bili zadovoljeni in so se veselili besed Blaženega.</p>

</article>
</body>
</html>



