

<!DOCTYPE html>
<html>
<head>
<meta charset='UTF-8'>
<meta name='author' content='Bojan Božič'>
<title></title>
</head>
<body>
<article id='mn8' lang='sl'>

<header>

	<ul>

		<li class="division" lang="pli" translate="no">Majjhima Nikāya</li>

		<li lang="pli" translate="no">Sallekha Sutta</li>

	</ul>

	<h1>8. Odstranjevanje nečistosti</h1>

</header>

<p><a class="ref nya" id="nya1" href="#nya1">Nya 1</a><span class="evam">Tako sem slišal.</span> Nekoč je Blaženi živel pri Sāvatthīju, v Džetovem gozdičku Anāthapiṇḍikovega parka.</p>

<p><a class="ref nya" id="nya2" href="#nya2">Nya 2</a>Ko je bil večer je častiti Mahā Cunda prišel iz samote in odšel do Blaženega. Ko se je poklonil Blaženemu, je sedel na stran in mu rekel:</p>

<p><a class="ref nya" id="nya3" href="#nya3">Nya 3</a>“Častiti gospod, različni pogledi se pojavijo v svetu. Povezani so ali z nauki o sebstvu ali z nauki o svetu. Ali opuščanje in odstopanje od teh pogledov pride v meniha, ki je usmerjen k popolnemu začetku?”</p>

<p>“Cunda, kar se tiče teh različnih pogledov, ki se pojavijo v svetu, ki so povezani ali z nauki o sebstvu ali z nauki o svetu: če pogoj z ozirom na katerega ti pogledi nastanejo, ki je njihova osnova in področje na katerem se uporabljajo, vidi tako kot dejansko je, s pravilno modrostjo: ‘To ni moje, to nisem jaz, to ni moje sebstvo,’ potem pride do opuščanja in odstopanja od teh pogledov.</p>

<h2><span class="add">OSEM DOSEŽKOV</span></h2>

<p><a class="ref nya" id="nya4" href="#nya4">Nya 4</a>Možno je, Cunda, da popolnoma odmaknjen od čutnosti, ločen od slabih stanj, menih vstopi in biva v prvi stopnji zbranosti, kjer so misli in razmišljanje, in je zadovoljstvo in prijetnost, ki sta rojena iz samote. On lahko pomisli: ‘Jaz bivam v odstranjevanju nečistosti.’ Toda to niso tisti dosežki, ki se imenujejo ‘odstranjevanje nečistosti’ v disciplini Plemenitega: to se v disciplini Plemenitega imenujejo ‘prijetna bivanja tukaj in sedaj’.</p>

<p><a class="ref nya" id="nya5" href="#nya5">Nya 5</a>Možno je, da z umiritvijo misli in razmišljanja, menih vstopi in biva v drugi stopnji zbranosti, kjer je zadovoljstvo in prijetnost, ki sta rojena iz zbranosti, notranja samozavest in poenotenje srca, in kjer ni misli in razmišljanja. On lahko pomisli: ‘Jaz bivam v odstranjevanju nečistosti.’ Toda… to se v disciplini Plemenitega imenujejo ‘prijetna bivanja tukaj in sedaj’.</p>

<p><a class="ref nya" id="nya6" href="#nya6">Nya 6</a>Možno je, da ko izgine zadovoljstvo, menih vstopi in biva v tretji stopnji zbranosti, kjer je mirnodušen, pozoren in premišljen in še vedno doživlja prijetnost s telesom, o čemer plemeniti pravijo ‘On prijetno biva mirnodušen in pozoren.’ On lahko pomisli: ‘Jaz bivam v odstranjevanju nečistosti.’ Toda… to se v disciplini Plemenitega imenujejo ‘prijetna bivanja tukaj in sedaj’.</p>

<p><a class="ref nya" id="nya7" href="#nya7">Nya 7</a>Možno je, da z opustitvijo prijetnosti in neprijetnosti in končanjem prejšnjega veselja in žalosti, menih vstopi in biva v četrti stopnji zbranosti, brez prijetnosti ali neprijetnosti, s čisto mirnodušnostjo in pozornostjo. On lahko pomisli: ‘Jaz bivam v odstranjevanju nečistosti.’ Toda to niso tisti dosežki, ki se imenujejo ‘odstranjevanje nečistosti’ v disciplini Plemenitega: to se v disciplini Plemenitega imenujejo ‘prijetna bivanja tukaj in sedaj’.</p>

<p><a class="ref nya" id="nya8" href="#nya8">Nya 8</a>Možno je, da s popolnim obvladanjem zaznav snovi, z izginotjem zaznav čutnih vplivov, z nepozornostjo do zaznav raznolikosti, zavedajoč se, da ‘prostor je neskončen,’ nek menih vstopi in biva v področju neskončnega prostora. On lahko pomisli: ‘Jaz bivam v odstranjevanju nečistosti.’ Toda to niso tisti dosežki, ki se imenujejo ‘odstranjevanje nečistosti’ v disciplini Plemenitega: to se v disciplini Plemenitega imenujejo ‘mirna bivanja’.</p>

<p><a class="ref nya" id="nya9" href="#nya9">Nya 9</a>Možno je, da s popolnim obvladanjem področja neskončnega prostora, zavedajoč se, da ‘zavest je neskončna,’ nek menih vstopi in biva v področju neskončne zavesti. On lahko pomisli: ‘Jaz bivam v odstranjevanju nečistosti.’ Toda… to se v disciplini Plemenitega imenujejo ‘mirna bivanja’.</p>

<p><a class="ref nya" id="nya10" href="#nya10">Nya 10</a>Možno je, da s popolnim obvladanjem področja neskončne zavesti, zavedajoč se , da ‘tukaj je nič,’ nek menih vstopi in biva v področju ničnosti. On lahko pomisli: ‘Jaz bivam v odstranjevanju nečistosti.’ Toda… to se v disciplini Plemenitega imenujejo ‘mirna bivanja’.</p>

<p><a class="ref nya" id="nya11" href="#nya11">Nya 11</a>Možno je, da s popolnim obvladanjem področja ničnosti, nek menih vstopi in biva v področju niti zaznavanja niti nezaznavanja. On lahko pomisli: ‘Jaz bivam v odstranjevanju nečistosti.’ Toda ti dosežki se ne imenujejo ‘odstranjevanje nečistosti’ v disciplini Plemenitega: to se v disciplini Plemenitega imenujejo ‘mirna bivanja’.</p>

<h2><span class="add">ODSTRANJEVANJE NEČISTOSTI</span></h2>

<p><a class="ref nya" id="nya12" href="#nya12">Nya 12</a>Torej, Cunda, tako bi moral prakticirati odstranjevanje nečistosti:</p>

<p>(1) ‘Drugi bodo neusmiljeni, mi ne bomo neusmiljeni‘: tako bi morali prakticirati odstranjevanje nečistosti.</p>

<p>(2) ‘Drugi bodo ubijali živa bitja, mi se bomo vzdržali ubijanja živih bitij’: tako bi morali prakticirati odstranjevanje nečistosti.</p>

<p>(3) ‘Drugi bodo vzeli, kar jim ni dano, mi se bomo vzdržali vzeti, kar nam ni dano’: tako bi morali prakticirati odstranjevanje nečistosti.</p>

<p>(4) ‘Drugi ne bodo živeli v celibatu, mi bomo živeli v celibatu’: tako bi morali prakticirati odstranjevanje nečistosti.</p>

<p>(5) ‘Drugi bodo govorili laži, mi se bomo vzdržali lažnivega govora’: tako bi morali prakticirati odstranjevanje nečistosti.</p>

<p>(6) ‘Drugi bodo govorili zlonamerno, mi se bomo vzdržali zlonamernega govora’: tako bi morali prakticirati odstranjevanje nečistosti.</p>

<p>(7) ‘Drugi bodo govorili osorno, mi se bomo vzdržali osornega govora’: tako bi morali prakticirati odstranjevanje nečistosti.</p>

<p>(8) ‘Drugi bodo ogovarjali, mi se bomo vzdržali ogovarjanja’: tako bi morali prakticirati odstranjevanje nečistosti.</p>

<p>(9) ‘Drugi bodo pohlepni, mi ne bomo pohlepni’: tako bi morali prakticirati odstranjevanje nečistosti.</p>

<p>(10) ‘Drugi bodo zlobni, mi ne bomo zlobni’: tako bi morali prakticirati odstranjevanje nečistosti.</p>

<h2><span class="add">DESETČLENA POT</span></h2>

<p>(11) ‘Drugi bodo imeli napačen pogled, mi bomo imeli pravilen pogled’: tako bi morali prakticirati odstranjevanje nečistosti.</p>

<p>(12) ‘Drugi bodo imeli napačno misel, mi bomo pravilno mislili’: tako bi morali prakticirati odstranjevanje nečistosti.</p>

<p>(13) ‘Drugi bodo imeli napačen govor, mi bomo pravilno govorili’: tako bi morali prakticirati odstranjevanje nečistosti.</p>

<p>(14) ‘Drugi bodo imeli napačno dejanje, mi bomo pravilno delovali’: tako bi morali prakticirati odstranjevanje nečistosti.</p>

<p>(15) ‘Drugi bodo živeli na napačen način, mi bomo živeli na pravilen način’: tako bi morali prakticirati odstranjevanje nečistosti.</p>

<p>(16) ‘Drugi bodo imeli napačen napor, mi bomo imeli pravilen napor’: tako bi morali prakticirati odstranjevanje nečistosti.</p>

<p>(17) ‘Drugi bodo imeli napačno pozornost, mi bomo imeli pravilno pozornost’: tako bi morali prakticirati odstranjevanje nečistosti.</p>

<p>(18) ‘Drugi bodo imeli napačno zbranost, mi bomo imeli pravilno zbranost’: tako bi morali prakticirati odstranjevanje nečistosti.</p>

<p>(19) ‘Drugi bodo imeli napačno vednost, mi bomo imeli pravilno vednost’: tako bi morali prakticirati odstranjevanje nečistosti.</p>

<p>(20) ‘Drugi bodo imeli napačno osvoboditev, mi bomo imeli pravilno osvoboditev’: tako bi morali prakticirati odstranjevanje nečistosti.</p>

<h2><span class="add">ŠTIRIINDVAJSET MENTALNIH STANJ</span></h2>

<p>(21) ‘Druge bo premagala topost in zaspanost, mi bomo brez toposti in zaspanosti’: tako bi morali prakticirati odstranjevanje nečistosti.</p>

<p>(22) ‘Drugi bodo vznemirjeni, mi ne bomo vznemirjeni’: tako bi morali prakticirati odstranjevanje nečistosti.</p>

<p>(23) ‘Drugi bodo dvomljivci, mi bomo presegli dvom’: tako bi morali prakticirati odstranjevanje nečistosti.</p>

<p>(24) ‘Drugi bodo jezni, mi ne bomo jezni’: tako bi morali prakticirati odstranjevanje nečistosti.</p>

<p>(25) ‘Drugi bodo zamerljivi, mi ne bomo zamerljivi’: tako bi morali prakticirati odstranjevanje nečistosti.</p>

<p>(26) ‘Drugi bodo ošabni, mi ne bomo ošabni’: tako bi morali prakticirati odstranjevanje nečistosti.</p>

<p>(27) ‘Drugi bodo nesramni, mi ne bomo nesramni’: tako bi morali prakticirati odstranjevanje nečistosti.</p>

<p>(28) ‘Drugi bodo zavistni, mi ne bomo zavistni’: tako bi morali prakticirati odstranjevanje nečistosti.</p>

<p>(29) ‘Drugi bodo skopi, mi ne bomo skopi’: tako bi morali prakticirati odstranjevanje nečistosti.</p>

<p>(30) ‘Drugi bodo sleparski, mi ne bomo sleparski’: tako bi morali prakticirati odstranjevanje nečistosti.</p>

<p>(31) ‘Drugi bodo goljufivi, mi ne bomo goljufivi’: tako bi morali prakticirati odstranjevanje nečistosti.</p>

<p>(32) ‘Drugi bodo svojeglavi, mi ne bomo svojeglavi’: tako bi morali prakticirati odstranjevanje nečistosti.</p>

<p>(33) ‘Drugi bodo arogantni, mi ne bomo arogantni’: tako bi morali prakticirati odstranjevanje nečistosti.</p>

<p>(34) ‘Druge bo težko ukoriti, nas bo enostavno ukoriti’: tako bi morali prakticirati odstranjevanje nečistosti.</p>

<p>(35) ‘Drugi bodo imeli slabe prijatelje, mi bomo imeli dobre prijatelje’: tako bi morali prakticirati odstranjevanje nečistosti.</p>

<p>(36) ‘Drugi bodo brezbrižni, mi bomo skrbni’: tako bi morali prakticirati odstranjevanje nečistosti.</p>

<p>(37) ‘Drugi bodo nezvesti, mi bomo zvesti’: tako bi morali prakticirati odstranjevanje nečistosti.</p>

<p>(38) ‘Drugi bodo brez sramu, mi bomo imeli sram’: tako bi morali prakticirati odstranjevanje nečistosti.</p>

<p>(39) ‘Drugi se ne bodo bali delati prekrškov, mi se bomo bali delati prekrške’: tako bi morali prakticirati odstranjevanje nečistosti.</p>

<p>(40) ‘Drugi bodo neizobraženi, mi se bomo marljivo izobraževali’: tako bi morali prakticirati odstranjevanje nečistosti.</p>

<p>(41) ‘Drugi bodo leni, mi bomo prizadevni: tako bi morali prakticirati odstranjevanje nečistosti.</p>

<p>(42) ‘Drugi bodo nepozorni, mi bomo razviti v pozornosti’: tako bi morali prakticirati odstranjevanje nečistosti.</p>

<p>(43) ‘Drugim bo manjkala modrost, mi bomo imeli modrost’: tako bi morali prakticirati odstranjevanje nečistosti.</p>

<p>(44) ‘Drugi se bodo držali svojih lastnih pogledov, vztrajali na njih in jih bodo s težavo opustili, mi se ne bomo držali svojih lastnih pogledov ali vztrajali na njih, ampak jih bomo z lahkoto opustili’: tako bi morali prakticirati odstranjevanje nečistosti.</p>

<h2><span class="add">PORAJANJE MISLI</span></h2>

<p><a class="ref nya" id="nya13" href="#nya13">Nya 13</a>Cunda, jaz pravim, da je celo porajanje misli o dobrih stvareh velika korist, kaj šele telesna in govorna dejanja, ki ustrezajo tem stanjem srca? Zato, Cunda:</p>

<p>(1) Naj nastane misel: ‘Drugi bodo neusmiljeni, mi ne bomo neusmiljeni.’</p>

<p>(2) Naj nastane misel: ‘Drugi bodo ubijali živa bitja, mi se bomo vzdržali ubijanja živih bitij.’</p>

<p>(3–43) Naj nastane misel:…</p>

<p>(44) Naj nastane misel: ‘Drugi se bodo držali svojih lastnih pogledov, vztrajali na njih in jih bodo s težavo opustili, mi se ne bomo držali svojih lastnih pogledov ali vztrajali na njih, ampak jih bomo z lahkoto opustili.’</p>

<h2><span class="add">IZOGIBANJE</span></h2>

<p><a class="ref nya" id="nya14" href="#nya14">Nya 14</a>Cunda, predpostavimo, da obstaja neravna pot in druga, ravna pot, s katero se izogneš. In predpostavimo, da obstaja neravna pot za prehod plitvine in druga, ravna pot za prehod plitvine, s katero se izogneš. Na isti način:</p>

<p>(1) Ta, ki je nagnjen k neusmiljenju, se z usmiljenjem temu izogne.</p>

<p>(2) Ta, ki je nagnjen k ubijanju živih bitij, se z vzdržanjem ubijanja živih bitij temu izogne.</p>

<p>(3) Ta, ki je nagnjen k jemanju tega kar mu ni dano, se z vzdržanjem jemanja tega kar mu ni dano, temu izogne.</p>

<p>(4) Ta, ki je nagnjen k življenju izven celibata, se z življenjem v celibatu temu izogne.</p>

<p>(5) Ta, ki je nagnjen h govorjenju laži, se z vzdržanjem lažnivega govora temu izogne.</p>

<p>(6) Ta, ki je nagnjen k temu, da govori zlonamerno, se z vzdržanjem zlonamernega govora temu izogne.</p>

<p>(7) Ta, ki je nagnjen k osornem govoru, se z vzdržanjem osornega govora temu izogne.</p>

<p>(8) Ta, ki je nagnjen k ogovarjanju, se z vzdržanjem ogovarjanja temu izogne.</p>

<p>(9) Ta, ki je nagnjen h pohlepu, se z vzdržanjem pohlepa temu izogne.</p>

<p>(10) Ta, ki je nagnjen k zlobnosti, se z vzdržanjem zlobnosti temu izogne.</p>

<p>(11) Ta, ki je nagnjen k napačnem pogledu, se s pravilnim pogledom temu izogne.</p>

<p>(12) Ta, ki je nagnjen k napačni misli, se s pravilno mislijo temu izogne.</p>

<p>(13) Ta, ki je nagnjen k napačnemu govoru, se s pravilnim govorom temu izogne.</p>

<p>(14) Ta, ki je nagnjen k napačnemu dejanju, se s pravilnim dejanjem temu izogne.</p>

<p>(15) Ta, ki je nagnjen k življenju na napačen način, se z življenjem na pravilen način temu izogne.</p>

<p>(16) Ta, ki je nagnjen k napačnemu naporu, se s pravilnim naporom temu izogne.</p>

<p>(17) Ta, ki je nagnjen k napačni pozornosti, se s pravilno pozornostjo temu izogne.</p>

<p>(18) Ta, ki je nagnjen k napačni zbranosti, se s pravilno zbranostjo temu izogne.</p>

<p>(19) Ta, ki je nagnjen k napačni vednosti, se s pravilno vednostjo temu izogne.</p>

<p>(20) Ta, ki je nagnjen k napačni osvoboditvi, se s pravilno osvoboditvijo temu izogne.</p>

<p>(21) Ta, ki je nagnjen k toposti in zaspanosti, se brez toposti in zaspanosti temu izogne.</p>

<p>(22) Ta, ki je nagnjen k vznemirjenosti v sebi, se z nevznemirjenostjo temu izogne.</p>

<p>(23) Ta, ki je nagnjen k dvomu v sebi, se s preseganjem dvoma temu izogne.</p>

<p>(24) Ta, ki je nagnjen k jezi, se brez jeze temu izogne.</p>

<p>(25) Ta, ki je nagnjen k zamerljivosti, se brez zamerljivosti temu izogne.</p>

<p>(26) Ta, ki je nagnjen k ošabnosti, se brez ošabnosti temu izogne.</p>

<p>(27) Ta, ki je nagnjen k nesramnosti, se brez nesramnosti temu izogne.</p>

<p>(28) Ta, ki je nagnjen k zavisti, se brez zavisti temu izogne.</p>

<p>(29) Ta, ki je nagnjen k skoposti, se brez skoposti temu izogne.</p>

<p>(30) Ta, ki je nagnjen k sleparstvu, se brez sleparstva temu izogne.</p>

<p>(31) Ta, ki je nagnjen h goljufanju, se brez goljufanja temu izogne.</p>

<p>(32) Ta, ki je nagnjen k svojeglavosti, se brez svojeglavosti temu izogne.</p>

<p>(33) Ta, ki je nagnjen k aroganci, se brez arogance temu izogne.</p>

<p>(34) Ta, ki je nagnjen k težkemu sprejemanju ukorov, se z lahkim sprejemanjem ukorov temu izogne.</p>

<p>(35) Ta, ki je nagnjen k slabim prijateljem, se s sklepanjem dobrih prijateljstev temu izogne.</p>

<p>(36) Ta, ki je nagnjen k brezbrižnosti, se s skrbnostjo temu izogne.</p>

<p>(37) Ta, ki je nagnjen k nezvestobi, se z zvestobo temu izogne.</p>

<p>(38) Ta, ki je nagnjen k brezsramju, se s sramom temu izogne.</p>

<p>(39) Ta, ki je nagnjen k neustrašnem izvajanju nepravilnosti, se s strahom pred izvajanjem nepravilnosti temu izogne. </p>

<p>(40) Ta, ki je nagnjen k neizobraževanju, se z izobraževanjem temu izogne.</p>

<p>(41) Ta, ki je nagnjen k lenosti, se s prizadevnostjo temu izogne.</p>

<p>(42) Ta, ki je nagnjen k nepozornosti, se s pozornostjo temu izogne.</p>

<p>(43) Ta, ki je nagnjen k temu, da mu manjka modrost, se s pridobitvijo modrosti temu izogne.</p>

<p>(44) Ta, ki je nagnjen k temu, da se drži svojih pogledov, vztraja na njih in jih s težavo opusti, se z nedržanjem za svoje poglede, nevztrajanjem na njih in njihovim enostavnim opuščanjem temu izogne.</p>

<h2><span class="add">POT NAVZGOR</span></h2>

<p><a class="ref nya" id="nya15" href="#nya15">Nya 15</a>Cunda, kot vsa slaba stanja vodijo navzdol in vsa dobra stanja vodijo navzgor, zato tudi:</p>

<p>(1) Ta, ki je neusmiljen, ima usmiljenost, da ga vodi navzgor.</p>

<p>(2) Ta, ki ubija živa bitja, ima vzdržanje od ubijanja, da ga vodi navzgor.</p>

<p>(3–43) Ta, ki … da ga vodi navzgor.<br>

<br>

(44) Ta, ki se drži svojih pogledov, vztraja na njih in jih s težavo opusti, ima nedržanje svojih pogledov, nevztrajanje na njih in njihovo enostavno opuščanje, da ga vodi navzgor.</p>

<h2><span class="add">POT UGAŠANJA</span></h2>

<p><a class="ref nya" id="nya16" href="#nya16">Nya 16</a>Cunda, nemogoče je, da bi ta, ki sam tone v blato, potegnil iz blata nekoga drugega, ki tudi tone v blato. Mogoče je, da bi ta, ki sam ne tone v blato, potegnil iz blata nekoga drugega, ki tudi tone v blato. Da ta, ki je sam neukročen, nediscipliniran, z nepogašenimi [onesnaženji] ukroti nekoga drugega, ga disciplinira in pomaga pogasiti njegova [onesnaženja], to ni mogoče. Da ta, ki je sam ukročen, discipliniran, s pogašenimi [onesnaženji] kroti nekoga drugega, ga disciplinira in pomaga pogasiti [njegova onesnaženja], je mogoče. Zato tudi:</p>

<p>(1) Neusmiljen posameznik ima usmiljenost, s katero to ugasne.</p>

<p>(2) Ta, ki ubija živa bitja ima opuščanje ubijanja živih bitij, s katerim to ugasne.</p>

<p>(3–43) Ta, ki … s katerim to ugasne.</p>

<p>(44) Ta, ki se drži svojih pogledov, vztraja na njih in jih s težavo opusti, ima nedržanje svojih pogledov, nevztrajanje na njih in njihovo enostavno opuščanje, s katerim to ugasne.</p>

<h2><span class="add">ZAKLJUČEK</span></h2>

<p><a class="ref nya" id="nya17" href="#nya17">Nya 17</a>Tako, Cunda, pot odstranjevanja nečistosti sem učil, pot nastanka misli sem učil, pot izogibanja sem učil, pot navzgor sem učil in pot ugašanja sem učil.</p>

<p><a class="ref nya" id="nya18" href="#nya18">Nya 18</a>To, kar naj naredi učitelj za svojega učenca iz usmiljenja, ko išče njegovo blagostanje in ima milost zanj, sem naredil zate, Cunda. Obstajajo vznožja dreves, prazne koče. Meditiraj, Cunda, ne bodi brezbrižen, ker boš drugače to kasneje obžaloval. To je naše navodilo zate.”</p>

<p>To je rekel Blaženi. Častiti Mahā Cunda je bil zadovoljen in vesel besed Blaženega.</p>



</article>
</body>
</html>



