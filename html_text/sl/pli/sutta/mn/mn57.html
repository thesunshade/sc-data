

<!DOCTYPE html>
<html>
<head>
<meta charset='UTF-8'>
<meta name='author' content='Bojan Božič'>
<title></title>
</head>
<body>
<article id='mn57' lang='sl'>

<header>

	<ul>

		<li class="division" lang="pli" translate="no">Majjhima Nikāya</li>

		<li lang="pli" translate="no">Kukkuravatika Sutta</li>

	</ul>

	<h1>57. Asket s pasjim obnašanjem</h1>

</header>

<p><a class="ref nya" id="nya1" href="#nya1">Nya 1</a><span class="evam">Tako sem slišal.</span> Nekoč je Blaženi živel v deželi Koliyan, pri mestu Koliyancev z imenom Haliddavasana.</p>

<p><a class="ref nya" id="nya2" href="#nya2">Nya 2</a>Puṇṇa, sin Koliyancev, asket s kravjim obnašanjem in tudi Seniya, nagi asket s pasjim obnašanjem, sta odšla do Blaženega. Puṇṇa, asket s kravjim obnašanjem je izkazal spoštovanje Blaženemu in sedel na stran, medtem ko je Seniya, asket s pasjim obnašanjem, izmenjal pozdrave z Blaženim. Ko je bil ta vljuden in prijazen pogovor končan, je tudi on sedel na stran, zvit kakor pes. Puṇṇa, asket s kravjim obnašanjem, je rekel Blaženemu: “Častiti gospod, ta Seniya je asket s pasjim obnašanjem dela to, kar je težko delati: on poje hrano, ko mu je vržena na tla. On je že zdavnaj sprejel in izvaja te zaobljube pasjega obnašanja. Kje se bo ponovno rodil? Kakšna bo njegova prihodnost?”</p>

<p>“Dovolj, Puṇṇa, pusti to. Ne sprašuj me tega.”</p>

<p>V drugo … In v tretje je Puṇṇa, asket s kravjim obnašanjem, rekel Blaženemu: “Častiti gospod, ta Seniya je asket s pasjim obnašanjem dela to, kar je težko delati: on poje hrano, ko mu je vržena na tla. On je že zdavnaj sprejel in izvaja te zaobljube pasjega obnašanja. Kje se bo ponovno rodil? Kakšna bo njegova prihodnost?”</p>

<p>“No, Puṇṇa, ker te jaz zagotovo ne morem prepričati, ko pravim: ‘Dovolj, Puṇṇa, pusti to. Ne sprašuj me tega,’ ti bom odgovoril.</p>

<p><a class="ref nya" id="nya3" href="#nya3">Nya 3</a>Puṇṇa, nekdo razvije zaobljubo pasjega obnašanja v celoti in jo izvaja neprekinjeno. Navado psa razvije v celoti in jo izvaja neprekinjeno. Um psa razvije v celoti in ga izvaja neprekinjeno. Obnašanje psa razvije v celoti in ga izvaja neprekinjeno. Ko je to narejeno, se ob razpadu telesa, po smrti, ponovno pojavi v družbi psov. Toda, če ima takšen pogled: ‘S to krepostjo ali s tem izpolnjevanjem običajev ali asketizmom ali s svetim življenjem, bom postal [veliko] božanstvo ali neko [nižje] božanstvo,’ je to v tem primeru napačen pogled. Obstajata dva kraja za tega, ki ima napačen pogled: pekel ali živalska sfera. Torej, Puṇṇa, če njegove zaobljube pasjega obnašanja uspejo, ga bodo vodile do družbe psov, če spodletijo, ga bo to vodilo v pekel.”</p>

<p><a class="ref nya" id="nya4" href="#nya4">Nya 4</a>Ko je bilo to rečeno je Seniya, nagi asket s pasjim obnašanjem, zaihtel in planil v jok. Blaženi je rekel Punni, sinu Koliyancev, asketu s kravjim obnašanjem: “Puṇṇa, jaz te nisem mogel prepričati, ko sem rekel: ‘Dovolj, Puṇṇa, pusti to. Ne sprašuj me tega.””</p>

<p>[Potem je Seniya, nagi asket s pasjim obnašanjem, rekel:] “Častiti gospod, jaz ne jočem, ker je Blaženi rekel to o meni, ampak ker sem dolgo časa izvajal in prakticiral to pasje obnašanje. Častiti gospod, ta Puṇṇa, sin Koliyancev, je asket s kravjim obnašanjem. On je že zdavnaj sprejel in izvaja to zaobljubo kravjega obnašanja. Kje se bo ponovno rodil? Kakšna bo njegova prihodnost?”</p>

<p>“Dovolj, Seniya, pusti to. Ne sprašuj me tega.”</p>

<p>V drugo … In v tretje je Seniya, nagi asket s pasjim obnašanjem, vprašal Blaženega: “Častiti gospod, ta Puṇṇa, sin Koliyancev, je asket s kravjim obnašanjem. On je že zdavnaj sprejel in izvaja to zaobljubo kravjega obnašanja. Kje se bo ponovno rodil? Kakšna bo njegova prihodnost?”</p>

<p>“No, Seniya, ker te jaz zagotovo ne morem prepričati, ko pravim: ‘Dovolj, Seniya, pusti to. Ne sprašuj me tega,’ ti bom zato odgovoril.</p>

<p><a class="ref nya" id="nya5" href="#nya5">Nya 5</a>Seniya, nekdo razvije zaobljubo kravjega obnašanja v celoti in jo izvaja neprekinjeno. Navado krave razvije v celoti in jo izvaja neprekinjeno. Um krave razvije v celoti in ga izvaja neprekinjeno. Obnašanje krave razvije v celoti in ga izvaja neprekinjeno. Ko je to narejeno, ob razpadu telesa, po smrti, se ponovno pojavi v družbi krav. Toda, če ima takšen pogled: ‘S to krepostjo ali s tem izpolnjevanjem obreda ali asketizmom ali s svetim življenjem, bom postal [veliko] božanstvo ali neko [nižje] božanstvo,’ je to v tem primeru napačen pogled. Obstajata dva kraja za tega, ki ima napačen pogled: pekel ali živalska sfera. Torej, Seniya, če njegove zaobljube kravjega obnašanja uspejo, ga bodo vodile do družbe krav, če spodletijo, ga bo to vodilo v pekel.”</p>

<p><a class="ref nya" id="nya6" href="#nya6">Nya 6</a>Ko je bilo to rečeno je Puṇṇa, sin Koliyancev, asket s kravjim obnašanjem, zaihtel in planil v jok. Potem je Blaženi rekel Seniyi, asketu s pasjim obnašanjem: “Seniya, jaz te nisem mogel prepričati, ko sem rekel: ‘Dovolj, Seniya, pusti to. Ne sprašuj me tega.’”</p>

<p>[Potem je Puṇṇa, asket s kravjim obnašanjem, rekel:] “Častiti gospod, jaz ne jočem, ker je Blaženi rekel to o meni, ampak ker sem dolgo časa izvajal in prakticiral to zaobljubo kravjega obnašanja. Častiti gospod, jaz imam zaupanje v Blaženega: ‘Blaženi me je sposoben učiti Dhammo na takšen način, da lahko opustim to zaobljubo kravjega obnašanja in da Seniya, nagi asket s pasjim obnašanjem, lahko opusti to zaobljubo pasjega obnašanja.’”</p>

<p>“Potem, Puṇṇa, poslušaj in skrbno pazi, kaj bom povedal.” - “Da, častiti gospod,” je odgovoril. Blaženi je rekel:</p>

<h2><span class="add">ŠTIRI VRSTE DEJANJ</span></h2>

<p><a class="ref nya" id="nya7" href="#nya7">Nya 7</a>“Puṇṇa, obstajajo štiri vrste dejanj, ki sem jih razložil po tem, ko sem jih sam uresničil z direktno vednostjo. Katere štiri? Temno dejanje s temnim rezultatom, svetlo dejanje s svetlim rezultatom, temno in svetlo dejanje s temnim in svetlim rezultatom, in dejanje, ki ni niti temno niti svetlo z niti temnim niti svetlim rezultatom, dejanje, ki vodi do uničenja dejanja.</p>

<p><a class="ref nya" id="nya8" href="#nya8">Nya 8</a>“In kaj, Puṇṇa, je temno dejanje s temnim rezultatom? Nekdo ustvari bolečo telesno tvorbo, bolečo govorno tvorbo, bolečo umsko tvorbo. Ko je ustvaril bolečo telesno tvorbo, bolečo govorno tvorbo, bolečo umsko tvorbo, se ponovno pojavi v bolečem svetu. Ko se je ponovno pojavil v bolečem svetu, se ga dotaknejo boleči dotiki. Ko so se ga dotaknile boleči dotiki, čuti boleče občutke, izredno boleče, kot je to v primeru bitij v peklu. Tako je ponovno pojavljanje bitja odvisno od bitja: nekdo se ponovno pojavi skozi dejanja, ki jih je naredil. Ko se je nekdo ponovno pojavil, se ga dotaknejo dotiki. Tako pravim, da so bitja dediči svojih dejanj. To se imenuje temno dejanje s temnim rezultatom.</p>

<p><a class="ref nya" id="nya9" href="#nya9">Nya 9</a>“In kaj, Puṇṇa, je svetlo dejanje s svetlim rezultatom? Nekdo ustvari nebolečo telesno tvorbo, nebolečo govorno tvorbo, nebolečo umsko tvorbo. Ko je ustvaril nebolečo telesno tvorbo, nebolečo govorno tvorbo, nebolečo umsko tvorbo, se ponovno pojavi v nebolečem svetu. Ko se je ponovno pojavil v nebolečem svetu, se ga dotaknejo neboleči dotiki. Ko so se ga dotaknili neboleči dotiki, čuti neboleče občutke, izredno prijetne, kot v primeru božanstev sijoče slave. Tako je ponovno pojavljanje bitja odvisno od bitja: nekdo se ponovno pojavi skozi dejanja, ki jih je naredil. Ko se je nekdo ponovno pojavil, se ga dotaknejo dotiki. Tako pravim, da so bitja dediči svojih dejanj. To se imenuje svetlo dejanje s svetlim rezultatom.</p>

<p><a class="ref nya" id="nya10" href="#nya10">Nya 10</a>“In kaj, Puṇṇa, je temno in svetlo dejanje s temnim in svetlim rezultatom? Nekdo ustvari telesno tvorbo, ki je oboje, boleča in neboleča, govorno tvorbo, ki je oboje, boleča in neboleča, umsko tvorbo, ki je oboje, boleča in neboleča. Ko je ustvaril telesno tvorbo, govorno tvorbo, umsko tvorbo, ki je oboje, boleča in neboleča, se ponovno pojavi v svetu, ki je oboje, boleč in neboleč. Ko se je ponovno pojavil v svetu, ki je oboje, boleč in neboleč, se ga dotaknejo oboji, boleči in neboleči dotiki. Ko so se ga dotaknili oboji, boleči in neboleči dotiki, čuti občutke, ki so oboji, boleči in neboleči, mešanica prijetnosti in neprijetnosti, kot v primeru človeških bitij in nekih božanstev in nekih bitij v nižjih svetovih. Tako je ponovno pojavljanje bitja odvisno od bitja: nekdo se ponovno pojavi skozi dejanja, ki jih je naredil. Ko se je nekdo ponovno pojavil, se ga dotaknejo dotiki. Tako pravim, da so bitja dediči svojih dejanj. To se imenuje temno in svetlo dejanje s temnim in svetlim rezultatom.</p>

<p><a class="ref nya" id="nya11" href="#nya11">Nya 11</a>“In kaj, Puṇṇa, je dejanje, ki ni niti temno niti svetlo, z niti temnim niti svetlim rezultatom, dejanje, ki vodi do uničenja dejanja? To je namen opuščanja vrste dejanja, ki je temno s temnim rezultatom, in namen opuščanja vrste dejanja, ki je svetlo s svetlim rezultatom, in namen opuščanja vrste dejanja, ki je temno in svetlo s temnim in svetlim rezultatom: to se imenuje dejanje, ki ni niti temno niti svetlo z niti temnim niti svetlim rezultatom, dejanje, ki vodi do uničenja dejanja. To so štiri vrste dejanj, ki sem jih razložil po tem, ko sem jih sam uresničil z direktno vednostjo.”</p>

<p><a class="ref nya" id="nya12" href="#nya12">Nya 12</a>Ko je bilo to rečeno, je Puṇṇa, sin Koliyancev, asket s kravjim obnašanjem, rekel Blaženemu: “Veličastno, častiti gospod! Veličastno, častiti gospod! Blaženi je naredil Dhammo čisto na mnogo načinov … Od danes naj se me Blaženi zapomni kot laičnega sledilca, ki je šel k njemu po zatočišče do konca življenja.”</p>

<p><a class="ref nya" id="nya13" href="#nya13">Nya 13</a>Potem je Seniya, nagi asket s pasjim obnašanjem, rekel Blaženemu: “Veličastno, častiti gospod! Veličastno, častiti gospod! Blaženi je napravil Dhammo jasno v mnogih pogledih, kot da bi obrnil pokonci to, kar je bilo prevrnjeno, razkril to, kar je bilo skrito, pokazal pot temu, ki se je izgubil ali držal svetilko v temi, da je tisti z dobrim vidom lahko videl oblike. Šel bom k Blaženemu po zatočišče in k Dhammi in k meniški Saṅghi. Sprejel bom hojo naprej pod Blaženim, sprejel bom popolno sprejetost.”</p>

<h2><span class="add">HOJA NAPREJ IN POPOLNA SPREJETOST</span></h2>

<p><a class="ref nya" id="nya14" href="#nya14">Nya 14</a>“Seniya, ta, ki je predhodno pripadal drugi sekti in želi hojo naprej in popolno sprejetje v to Dhammo in disciplino, živi preizkusno štiri mesece. Na koncu štirih mesecev, če so menihi z njim zadovoljni, mu dajo odobritev za hojo naprej in popolno sprejetje med menihe. Toda, meni so znane razlike posameznika jaz prepoznam individualne razlike v tem primeru.”</p>

<p>“Častiti gospod, če ti, ki so predhodno pripadali drugi sekti, želijo hojo naprej in popolno sprejetje v to Dhammo in disciplino, živijo tako preizkusno štiri mesece in če so na koncu štirih mesecev menihi zadovoljni z njimi, jim odobrijo hojo naprej in jih popolno sprejmejo v meniški status, potem bom jaz živel na preizkusu štiri leta. Na koncu štirih let, če bodo menihi zadovoljni z mano, naj mi odobrijo hojo naprej in me popolnoma sprejmejo med menihe.”</p>

<p><a class="ref nya" id="nya15" href="#nya15">Nya 15</a>Potem je Seniya, nagi asket s pasjim obnašanjem, recitiral obred hoje naprej pod vodstvom Blaženega in prejel popolno sprejetje. In kmalu, ne dolgo po njegovem popolnem sprejetju, je bivajoč sam, umaknjen v samoto, prizadeven, vnet in odločen, častiti Seniya sam s svojim uresničenjem z direktno vednostjo, tukaj in sedaj vstopil in bival v tem vrhunskem cilju svetega življenja, zaradi katerega gre pripadnik naroda upravičeno naprej od doma v brezdomstvo. On je direktno spoznal: “Rojstvo je uničeno, sveto življenje je bilo živeto, kar je bilo potrebno je bilo narejeno, nič več ni prihoda nazaj v katerokoli stanje.” In častiti Seniya je postal eden od arahantov.</p>

</article>
</body>
</html>



