

<!DOCTYPE html>
<html>
<head>
<meta charset='UTF-8'>
<meta name='author' content='Bojan Božič'>
<title></title>
</head>
<body>
<article id='mn113' lang='sl'>

<header>

	<ul>

		<li class="division" lang="pli" translate="no">Majjhima Nikāya</li>

		<li lang="pli" translate="no">Sappurisa Sutta</li>

	</ul>

	<h1>113. Dober človek</h1>

</header>

<p><a class="ref nya" id="nya1" href="#nya1">Nya 1</a><span class="evam">Tako sem slišal.</span> Nekoč je Blaženi živel pri Sāvatthiju, v Džetovem gozdičku Anāthapiṇḍikovega parka. Tam je častiti Sāriputta nagovoril menihe: “Prijatelji, menihi.”—“Prijatelj,” so odgovorili. Častiti Sāriputta je rekel:</p>

<h2><span class="add">PRAKSA NE TEMELJI NA STATUSU</span></h2>

<p><a class="ref nya" id="nya2" href="#nya2">Nya 2</a>“Menihi, učil vas bom o značaju dobrega človeka in o značaju slabega človeka. Poslušajte in skrbno pazite, kaj bom povedal.” - “Da, častiti gospod,” so odgovorili menihi. Blaženi je rekel:</p>

<p><a class="ref nya" id="nya3" href="#nya3">Nya 3</a>“Menihi, kakšen je značaj slabega človeka? Slab človek, ki je šel naprej iz aristokratske družine, meni tako: ‘Jaz sem šel naprej iz aristokratske družine, toda ti drugi menihi niso šli naprej iz aristokratskih družin.’ Tako hvali sebe in omalovažuje druge zaradi svoje aristokratske družine. To je značaj slabega človeka.</p>

<p>Dober človek meni tako: ‘Da so stanja pohlepa, sovraštva ali zablode uničena, to ni zaradi aristokratske družine, katere član je nekdo. Tudi če on morda ni šel naprej iz aristokratske družine, vendar, če je stopil na pot, ki je v skladu z Dhammo, vstopil na dober način in se obnaša v skladu z Dhammo, bi ga bilo treba častiti zaradi tega, bi ga bilo treba hvaliti zaradi tega.’ Ko postavi prakso poti na prvo mesto, sebe niti hvali niti ne omalovažuje drugih zaradi svoje aristokratske družine. To je značaj dobrega človeka.</p>

<p><a class="ref nya" id="nya4-6" href="#nya4-6">Nya 4-6</a>Nadalje, slab človek, ki je šel naprej iz velike družine … iz bogate družine … iz vplivne družine, meni tako: ‘Jaz sem šel naprej iz vplivne družine, toda ti drugi menihi niso šli naprej iz vplivnih družin.’ Tako hvali sebe in omalovažuje druge zaradi svoje vplivne družine. Tudi to je značaj slabega človeka.</p>

<p>Dober človek meni tako: ‘Da so stanja pohlepa, sovraštva ali zablode uničena, to ni zaradi vplivne družine nekoga. Tudi če nekdo morda ni šel naprej iz vplivne družine, vendar, če je stopil na pot, ki je v skladu z Dhammo, vstopil na dober način in se obnaša v skladu z Dhammo, bi ga bilo treba častiti zaradi tega, bi ga bilo treba hvaliti zaradi tega.’ Ko postavi prakso poti na prvo mesto, sebe niti hvali niti ne omalovažuje drugih zaradi svoje vplivne družine. Tudi to je značaj dobrega človeka.</p>

<p><a class="ref nya" id="nya7" href="#nya7">Nya 7</a>Nadalje, slab človek, ki je zelo znan in slaven, meni: ‘Jaz sem zelo znan in slaven, toda ti drugi menihi so neznani in nepomembni.’ Tako hvali sebe in omalovažuje druge zaradi svojega slovesa. Tudi to je značaj slabega človeka.</p>

<p>Dober človek meni tako: ‘Da so stanja pohlepa, sovraštva ali zablode uničena, to ni zaradi slovesa nekoga. Tudi če nekdo ni zelo znan in slaven, vendar, če je stopil na pot, ki je v skladu z Dhammo, vstopil na dober način in se obnaša v skladu z Dhammo, bi ga bilo treba častiti zaradi tega, bi ga bilo treba hvaliti zaradi tega. Ko postavi prakso poti na prvo mesto, sebe niti hvali niti ne omalovažuje drugih zaradi svojega slovesa. Tudi to je značaj dobrega človeka.</p>

<p><a class="ref nya" id="nya8" href="#nya8">Nya 8</a>Nadalje, slab človek, ki je dobil oblačila, miloščino, prostor za počitek in pripomočke za zdravljenje, meni: ‘Dobil sem oblačila, miloščino, prostor za počitek in pripomočke za zdravljenje, toda ti drugi menihi niso dobili teh stvari.’ Tako hvali sebe in omalovažuje druge zaradi tega dobitka. Tudi to je značaj slabega človeka.</p>

<p>Dober človek meni tako: ‘Da so stanja pohlepa, sovraštva in zablode uničena, ni zaradi tega dobitka. Tudi če nekdo nima dobitka, vendar, če je stopil na pot, ki je v skladu z Dhammo, vstopil na dober način in se obnaša v skladu z Dhammo, bi ga bilo treba častiti zaradi tega, bi ga bilo treba hvaliti zaradi tega.’ Ko postavi prakso poti na prvo mesto, sebe niti hvali niti ne omalovažuje drugih zaradi dobitka. Tudi to je značaj dobrega človeka.</p>

<h2><span class="add">PRAKSA NE TEMELJI NA ZNANJU ALI ASKETIZMU</span></h2>

<p><a class="ref nya" id="nya9-20" href="#nya9-20">Nya 9-20</a>Nadalje, slab človek, ki je učen … ki je ekspert v disciplini … ki je pridigar Dhamme … ki je prebivalec gozda … ki nosi zavržena oblačila … jedec miloščine … bivajoč pod drevesi … bivajoč na tleh za kremiranje … bivajoč na odprtem … stalno sedeč … uporabnik kakršnihkoli postelj … jedec le enkrat na dan, meni: ‘Jaz sem jedec le enkrat na dan, toda ti drugi menihi niso jedci enkrat na dan.’ Tako hvali sebe in omalovažuje druge zaradi tega, ker je jedec enkrat na dan. Tudi to je značaj slabega človeka.</p>

<p>Dober človek meni tako: ‘Da so stanja pohlepa, sovraštva in zablode uničena, ni zaradi tega, ker si jedec enkrat na dan. Tudi če nekdo morda ni jedec enkrat na dan, vendar, če je stopil na pot, ki je v skladu z Dhammo, vstopil na dober način in se obnaša v skladu z Dhammo, bi ga bilo treba častiti zaradi tega, bi ga bilo treba hvaliti zaradi tega.’ Ko postavi prakso poti na prvo mesto, on sebe niti hvali niti ne omalovažuje drugih zaradi tega, ker je jedec le enkrat na dan. Tudi to je značaj dobrega človeka.</p>

<h2><span class="add">PRAKSA NE TEMELJI NA STOPNJAH ZBRANOSTI</span></h2>

<p><a class="ref nya" id="nya21" href="#nya21">Nya 21</a>Nadalje, popolnoma odmaknjen od čutnosti, ločen od slabih stanj, slab človek vstopi in biva v prvi stopnji zbranosti, kjer so misli in razmišljanje, in je zadovoljstvo in prijetnost, ki sta rojena iz samote. On meni tako: ‘Pridobil sem dosežek prve stopnje zbranosti, toda ti drugi menihi niso pridobili dosežka prve stopnje zbranosti.’ Tako hvali sebe in omalovažuje druge zaradi svojega dosežka prve stopnje zbranosti. Tudi to je značaj slabega človeka.</p>

<p>Dober človek meni tako: ‘Nepoistovetenje celo z dosežkom prve stopnje zbranosti je bila proglašeno od Blaženega. Na katerikoli način si on predstavlja, dejstvo je vedno drugačno.’ Tako, ko postavi prakso poti na prvo mesto, sebe niti hvali niti ne omalovažuje drugih zaradi svojega dosežka prve stopnje zbranosti. Tudi to je značaj dobrega človeka.</p>

<p><a class="ref nya" id="nya22-24" href="#nya22-24">Nya 22-24</a>Nadalje, z umiritvijo misli in razmišljanja, slab človek vstopi in biva v drugi stopnji zbranosti … Ko izgine zadovoljstvo … vstopi in biva v tretji stopnji zbranosti … Z opustitvijo prijetnosti in neprijetnosti … vstopi in biva v četrti stopnji zbranosti …</p>

<h2><span class="add">PRAKSA NE TEMELJI NA NESNOVNIH DOSEŽKIH</span></h2>

<p><a class="ref nya" id="nya25" href="#nya25">Nya 25</a>Nadalje, s popolnim obvladanjem zaznav snovi, z izginotjem zaznav čutnih vplivov, z nepozornostjo do zaznav različnosti, zavedajoč se, da ‘prostor je neskončen,’ slab človek vstopi in biva v področju neskončnega prostora …</p>

<p><a class="ref nya" id="nya26" href="#nya26">Nya 26</a>Nadalje, s popolnim obvladanjem področja neskončnega prostora, zavedajoč se, da ‘zavest je neskončna,’ slab človek vstopi in biva v področju neskončne zavesti …</p>

<p><a class="ref nya" id="nya27" href="#nya27">Nya 27</a>Nadalje, s popolnim obvladanjem področja neskončne zavesti, zavedajoč se, da ‘tam ni nič,’ slab človek vstopi in biva v področju ničnosti …</p>

<p><a class="ref nya" id="nya28" href="#nya28">Nya 28</a>Nadalje, s popolnim obvladanjem področja ničnosti, slab človek vstopi in biva v področju niti zaznavanja niti nezaznavanja. On meni tako: ‘Dosegel sem področje niti zaznavanja niti nezaznavanja, toda ti drugi menihi niso dosegli področja niti zaznavanja niti nezaznavanja.’ Tako hvali sebe in omalovažuje druge zaradi svojega dosežka področja niti zaznavanja niti nezaznavanja. Tudi to je značaj slabega človeka.</p>

<p>Dober človek meni tako: ‘Blaženi je učil, da področje niti zaznavanja niti nezaznavanja ni narejeno iz takšnosti. Na katerikoli način si on predstavlja, dejstvo je vedno drugačno.’ Ko se odmakne od prav te narejenosti iz takšnosti, sebe niti hvali niti ne omalovažuje drugih zaradi svojega dosežka področja niti zaznavanja niti nezaznavanja. Tudi to je značaj dobrega človeka.</p>

<h2><span class="add">PRAKSA VODI K PRENEHANJU ZAZNAVE IN OBČUTKA</span></h2>

<p><a class="ref nya" id="nya29" href="#nya29">Nya 29</a>Nadalje, s popolnim obvladanjem področja niti zaznavanja niti nezaznavanja, dober človek vstopi in biva v prenehanju zaznave in občutka. In njegovi vplivi so uničeni z njegovim zrenjem z modrostjo. Ta menih si ne predstavlja ničesar, si ne predstavlja glede na karkoli, si ne predstavlja na noben način.”</p>

<p>To je bilo tisto, kar je rekel Blaženi. Menihi so bili zadovoljni in veseli besed Blaženega.</p>

</article>
</body>
</html>



