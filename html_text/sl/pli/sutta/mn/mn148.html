<!DOCTYPE html>
<html>
<head>
<meta charset='UTF-8'>
<meta name='author' content='Bojan Božič'>
<title></title>
</head>
<body>
<article id="mn148" lang="sl">
<header>
<ul>
<li class="division" lang="pli" translate="no">Majjhima Nikāya</li>
<li lang="pli" translate="no">Chachakka Sutta</li>
</ul>
<h1>148. Šest skupin šestih</h1>
</header>
<p><a class="ref nya" id="nya1" href="#nya1">Nya 1</a><span class=
"evam">Tako sem slišal.</span> Nekoč je Blaženi živel pri
Sāvatthīju, v Džetovem gozdičku Anāthapiṇḍikovega parka. Tam je
častiti Sāriputta nagovoril menihe: “Prijatelji,
menihi.”—“Prijatelj,” so odgovorili. Častiti Sāriputta je
rekel:</p>
<p><a class="ref nya" id="nya2" href="#nya2">Nya 2</a>“Menihi, učil
vas bom Dhammo, ki je dobra v začetku, dobra v sredini in dobra na
koncu, s pravilnim pomenom in izražanjem. Razodel bom sveto
življenje, ki je popolnoma dovršeno in prečiščeno, to je, šest
skupin šestih. Poslušajte in skrbno pazite, kaj bom povedal.” -
“Da, častiti gospod,” so odgovorili menihi. Blaženi je rekel:</p>
<h2><span class="add">Povzetek</span></h2>
<p><a class="ref nya" id="nya3" href="#nya3">Nya 3</a>“Šest
notranjih področij je treba razumeti. Šest zunanjih področij je
treba razumeti. Šest vrst zavesti je treba razumeti. Šest vrst
dotikov je treba razumeti. Šest vrst občutkov je treba razumeti.
Šest vrst želja je treba razumeti.</p>
<h2><span class="add">Šest skupin</span></h2>
<p><a class="ref nya" id="nya4" href="#nya4">Nya 4</a>(1)
‘<strong>Šest notranjih področij</strong> je treba razumeti.’ Tako
je bilo rečeno. In glede na kaj je bilo to rečeno? Obstaja očesno
področje, ušesno področje, nosno področje, jezično področje,
telesno področje in umsko področje. Tako je bilo z ozirom na to
rečeno: ‘Šest notranjih področij je treba razumeti.’ To je prva
skupina od šestih.</p>
<p><a class="ref nya" id="nya5" href="#nya5">Nya 5</a>(2)
‘<strong>Šest zunanjih področij</strong> je treba razumeti.’ Tako
je bilo rečeno. In glede na kaj je bilo to rečeno? Obstaja področje
objektov, področje zvokov, področje vonjev, področje okusov,
področje tipnega, področje pojavov. Tako je bilo z ozirom na to
rečeno: ‘Šest zunanjih področij je treba razumeti.’ To je druga
skupina od šestih.</p>
<p><a class="ref nya" id="nya6" href="#nya6">Nya 6</a>(3)
‘<strong>Šest vrst zavesti</strong> je treba razumeti.’ Tako je
bilo rečeno. In glede na kaj je bilo to rečeno? Odvisno od očesa in
objekta nastane očesna zavest; odvisno od ušesa in zvokov nastane
ušesna zavest; odvisno od nosu in vonjev nastane nosna zavest;
odvisno od jezika in okusov nastane jezična zavest; odvisno od
telesa in otipa nastane telesna zavest; odvisno od uma in pojavov
nastane umska zavest. Tako je bilo z ozirom na to rečeno: ‘Šest
vrst zavesti je treba razumeti.’ To je tretja skupina od
šestih.</p>
<p><a class="ref nya" id="nya7" href="#nya7">Nya 7</a>(4)
‘<strong>Šest vrst dotikov</strong> je treba razumeti.’ Tako je
bilo rečeno. In glede na kaj je bilo to rečeno? Odvisno od očesa in
objekta nastane očesna zavest; srečanje teh treh je dotik. Odvisno
od ušesa in zvokov nastane ušesna zavest; srečanje teh treh je
dotik. Odvisno od nosu in vonjev nastane nosna zavest; srečanje teh
treh je dotik. Odvisno od jezika in okusov nastane jezična zavest;
srečanje teh treh je dotik. Odvisno od telesa in otipa nastane
telesna zavest; srečanje teh treh je dotik. Odvisno od uma in
pojavov nastane umska zavest; srečanje teh treh je dotik. Tako je
bilo z ozirom na to rečeno: ‘Šest vrst dotikov je treba razumeti.’
To je četrta skupina od šestih.</p>
<p><a class="ref nya" id="nya8" href="#nya8">Nya 8</a>(5)
‘<strong>Šest vrst občutkov</strong> je treba razumeti.’ Tako je
bilo rečeno. In glede na kaj je bilo to rečeno? Odvisno od oči in
objekta nastane očesna zavest; srečanje teh treh je dotik; z
dotikom kot pogojem je tu občutek. Odvisno od ušesa in zvokov
nastane ušesna zavest; srečanje teh treh je dotik; z dotikom kot
pogojem je tu občutek. Odvisno od nosu in vonjev nastane nosna
zavest; srečanje teh treh je dotik; z dotikom kot pogojem je tu
občutek. Odvisno od jezika in okusov nastane jezična zavest;
srečanje teh treh je dotik; z dotikom kot pogojem je tu občutek.
Odvisno od telesa in otipa nastane telesna zavest; srečanje teh
treh je dotik; z dotikom kot pogojem je tu občutek. Odvisno od uma
in pojavov nastane umska zavest; srečanje teh treh je dotik; z
dotikom kot pogojem je tu občutek. Tako je bilo z ozirom na to
rečeno: ‘Šest vrst občutka je treba razumeti.’ To je peta skupina
od šestih.</p>
<p><a class="ref nya" id="nya9" href="#nya9">Nya 9</a>(6)
‘<strong>Šest vrst želja</strong> je treba razumeti.’ Tako je bilo
rečeno. In glede na kaj je bilo to rečeno? Odvisno od oči in
objekta nastane očesna zavest; srečanje teh treh je dotik; z
dotikom kot pogojem je tu občutek; z občutkom kot pogojem je tu
želja. Odvisno od nosu in vonjev nastane nosna zavest … z občutkom
kot pogojem je tu želja. Odvisno od ušesa in zvokov nastane ušesna
zavest … z občutkom kot pogojem je tu želja. Odvisno od jezika in
okusov nastane jezična zavest … z občutkom kot pogojem je tu želja.
Odvisno od telesa in otipa nastane telesna zavest … z občutkom kot
pogojem je tu želja. Odvisno od uma in pojavov nastane umska
zavest; srečanje teh treh je dotik; z dotikom kot pogojem je tu
občutek; z občutkom kot pogojem je tu želja. Tako je bilo z ozirom
na to rečeno: ‘Šest vrst želja je treba razumeti.’ To je šesta
skupina od šestih.</p>
<h2><span class="add">Demonstracija nesebstva</span></h2>
<p><a class="ref nya" id="nya10" href="#nya10">Nya 10</a>(1) Če kdo
reče, ‘Oko je sebstvo,’ to ni ubranljivo. Nastanek in propad očesa
sta zaznana, in ker sta njegova nastanek in propad zaznana, bi
sledilo: ‘Moje sebstvo nastane in propade.’ Zaradi tega ni
ubranljivo za nikogar, ko reče, ‘Oko je sebstvo.’ Tako oko ni
sebstvo.</p>
<p>Če kdo reče, ‘Objekt je sebstvo … Zaradi tega ni ubranljivo za
nikogar, ko reče, ‘Objekt je sebstvo.’ Tako oko ni sebstvo, objekt
ni sebstvo.</p>
<p>Če kdo reče, ‘Očesna zavest je sebstvo’ … Zaradi tega ni
ubranljivo za nikogar, ko reče, ‘Očesna zavest je sebstvo.’ Tako
oko ni sebstvo, objekt ni sebstvo, očesna zavest ni sebstvo.</p>
<p>Če kdo reče, ‘Očesni dotik je sebstvo’ … Zaradi tega ni
ubranljivo za nikogar, ko reče, ‘Očesni dotik je sebstvo.’ Tako oko
ni sebstvo, objekt ni sebstvo, očesna zavest ni sebstvo, očesni
dotik ni sebstvo.</p>
<p>Če kdo reče, ‘Občutek je sebstvo’ … Zaradi tega ni ubranljivo za
nikogar, ko reče, ‘Občutek je sebstvo.’ Tako oko ni sebstvo, tvorbe
niso sebstvo, očesna zavest ni sebstvo, očesni dotik ni sebstvo,
občutek ni sebstvo.</p>
<p>Če kdo reče, ‘Želja je sebstvo’ … Zaradi tega ni ubranljivo za
nikogar, ko reče, ‘Želja je sebstvo.’ Tako oko ni sebstvo, tvorbe
niso sebstvo, očesna zavest ni sebstvo, očesni dotik ni sebstvo,
občutek ni sebstvo, želja ni sebstvo.</p>
<p><a class="ref nya" id="nya11" href="#nya11">Nya 11</a>(2) Če kdo
reče, ‘Uho je sebstvo,’ to ni ubranljivo. Nastanek in propad ušesa
sta zaznana, in ker sta nastanek in propad zaznana, bi sledilo:
‘Moje sebstvo nastane in propade.’ Zaradi tega ni ubranljivo za
nikogar, ko reče, ‘Uho je sebstvo.’ Tako, uho ni sebstvo.</p>
<p>Če kdo reče, ‘Zvoki so sebstvo,’ … ‘Ušesna zavest je sebstvo,’ …
‘Ušesni dotik je sebstvo,’ … Občutek je sebstvo,’ … ‘Želja je
sebstvo’ … Zaradi tega ni ubranljivo za nikogar, ko reče, ‘Želja je
sebstvo.’ Tako uho ni sebstvo, zvoki niso sebstvo, ušesna zavest ni
sebstvo, ušesni dotik ni sebstvo, občutek ni sebstvo, želja ni
sebstvo.</p>
<p><a class="ref nya" id="nya12" href="#nya12">Nya 12</a>(3) Če kdo
reče, ‘Nos je sebstvo,’ to ni ubranljivo. Nastanek in propad nosu
sta zaznana, in ker sta njegova nastanek in propad zaznana, bi
sledilo: ‘Moje sebstvo nastane in propade.’ Zaradi tega ni
ubranljivo za nikogar, ko reče, ‘Nos je sebstvo.’ Tako, nos ni
sebstvo.</p>
<p>Če kdo reče, ‘Vonji so sebstvo,’ … ‘Nosna zavest je sebstvo,’ …
‘Nosni dotik je sebstvo,’ … Občutek je sebstvo,’ … ‘Želja je
sebstvo’ … Zaradi tega ni ubranljivo za nikogar, ko reče, ‘Želja je
sebstvo.’ Tako nos ni sebstvo, vonji niso sebstvo, nosna zavest ni
sebstvo, nosni dotik ni sebstvo, občutek ni sebstvo, želja ni
sebstvo.</p>
<p><a class="ref nya" id="nya13" href="#nya13">Nya 13</a>(4) Če kdo
reče, ‘Jezik je sebstvo,’ to ni ubranljivo. Nastanek in propad
jezika sta zaznana, in ker sta njegova nastanek in propad zaznana,
bi sledilo: ‘Moje sebstvo nastane in propade.’ Zaradi tega ni
ubranljivo za nikogar, ko reče, ‘Jezik je sebstvo.’ Tako, jezik ni
sebstvo.</p>
<p>Če kdo reče, ‘Okusi so sebstvo,’ … ‘Jezična zavest je sebstvo,’
… ‘Jezični dotik je sebstvo,’ … Občutek je sebstvo,’ … ‘Želja je
sebstvo’ … Zaradi tega ni ubranljivo za nikogar, ko reče, ‘Želja je
sebstvo.’ Tako jezik ni sebstvo, okusi niso sebstvo, jezična zavest
ni sebstvo, jezični dotik ni sebstvo, občutek ni sebstvo, želja ni
sebstvo.</p>
<p><a class="ref nya" id="nya14" href="#nya14">Nya 14</a>(5) Če kdo
reče, ‘Telo je sebstvo,’ to ni ubranljivo. Nastanek in propad
telesa sta zaznana, in ker sta njegova nastanek in propad zaznana,
bi sledilo: ‘Moje sebstvo nastane in propade.’ Zaradi tega ni
ubranljivo za nikogar, ko reče, ‘Telo je sebstvo.’ Tako, telo ni
sebstvo.</p>
<p>Če kdo reče, ‘Otip je sebstvo,’ … ‘Telesna zavest je sebstvo,’ …
‘Telesni dotik je sebstvo,’ … Občutek je sebstvo,’ … ’ Želja je
sebstvo’ … ’ Zaradi tega ni ubranljivo za nikogar, ko reče, ‘Želja
je sebstvo.’ Tako telo ni sebstvo, otip ni sebstvo, telesna zavest
ni sebstvo, telesni dotik ni sebstvo, občutek ni sebstvo, želja ni
sebstvo.</p>
<p><a class="ref nya" id="nya15" href="#nya15">Nya 15</a>(6) Če kdo
reče, ‘Um je sebstvo,’ to ni ubranljivo. Nastanek in propad uma sta
zaznana, in ker sta njegova nastanek in propad zaznana, bi sledilo:
‘Moje sebstvo nastane in propade.’ Zaradi tega ni ubranljivo za
nikogar, ko reče, ‘Um je sebstvo.’ Tako, um ni sebstvo.</p>
<p>Če kdo reče, ‘Pojavi so sebstvo,’ … ’Umska zavest je sebstvo,’ …
’Umski dotik je sebstvo,’ … Občutek je sebstvo,’ … ‘Želja je
sebstvo’ … Zaradi tega ni ubranljivo za nikogar, ko reče, ‘Želja je
sebstvo.’ Tako, um ni sebstvo, umski predmeti niso sebstvo, umska
zavest ni sebstvo, umski dotik ni sebstvo, občutek ni sebstvo,
želja ni sebstvo.</p>
<h2><span class="add">Nastajanje identitete</span></h2>
<p><a class="ref nya" id="nya16" href="#nya16">Nya 16</a>Sedaj,
menihi, to je pot, ki vodi do nastajanja identitete. (1) Človek
jemlje oko tako: ‘To je moje, to sem jaz, to je moje sebstvo.’
Človek jemlje objekt tako … Človek jemlje očesno zavest tako …
Človek jemlje očesni dotik tako … Človek jemlje občutek tako …
Človek jemlje željo tako: ‘To je moje, to sem jaz, to je moje
sebstvo.’</p>
<p><a class="ref nya" id="nya17-21" href="#nya17-21">Nya
17-21</a>(2-6) Človek jemlje uho tako: ‘To je moje, to sem jaz, to
je moje sebstvo.’ … Človek jemlje nos tako: ‘To je moje, to sem
jaz, to je moje sebstvo.’ … Človek jemlje jezik tako: ‘To je moje,
to sem jaz, to je moje sebstvo.’ … Človek jemlje telo tako: ‘To je
moje, to sem jaz, to je moje sebstvo.’ … Človek jemlje um tako: ‘To
je moje, to sem jaz, to je moje sebstvo.’ Človek jemlje pojave tako
… Človek jemlje umsko zavest tako … Človek jemlje umski dotik tako
… Človek jemlje občutek tako … Človek jemlje željo tako: ‘To je
moje, to sem jaz, to je moje sebstvo.’</p>
<h2><span class="add">Prenehanje identitete</span></h2>
<p><a class="ref nya" id="nya22" href="#nya22">Nya 22</a>Sedaj,
menihi, to je pot, ki vodi do prenehanja identitete. (1) Človek
jemlje oko tako: ‘To ni moje, to nisem jaz, to ni moje sebstvo.’
Človek jemlje objekt tako … Človek jemlje očesno zavest tako …
Človek jemlje očesni dotik tako … Človek jemlje občutek tako …
Človek jemlje željo tako: ‘To ni moje, to nisem jaz, to ni moje
sebstvo.’</p>
<p><a class="ref nya" id="nya23-27" href="#nya23-27">Nya
23-27</a>(2-6) Človek jemlje uho tako: ‘To ni moje, to nisem jaz,
to ni moje sebstvo.’ … Človek jemlje nos tako: ‘To ni moje, to
nisem jaz, to ni moje sebstvo.’ … Človek jemlje jezik tako: ‘To ni
moje, to nisem jaz, to ni moje sebstvo.’ … Človek jemlje telo tako:
‘To ni moje, to nisem jaz, to ni moje sebstvo.’ … Človek jemlje um
tako: ‘To ni moje, to nisem jaz, to ni moje sebstvo.’ Človek jemlje
pojave tako … Človek jemlje umsko zavest tako … Človek jemlje umski
dotik tako … Človek jemlje občutek tako … Človek jemlje željo tako:
‘To ni moje, to nisem jaz, to ni moje sebstvo.’</p>
<h2><span class="add">Osnovna nagnjenost</span></h2>
<p><a class="ref nya" id="nya28" href="#nya28">Nya 28</a>(1)
Menihi, odvisno od očesa in objekta, se pojavi očesna zavest;
srečanje teh treh je dotik; z dotikom kot pogojem nastane
[občutek], ki se čuti kot prijetnost ali neprijetnost ali niti
neprijetnost niti prijetnost. Ko se človeka dotakne prijeten
občutek, če mu ugaja, ga pozdravi in se ga drži, potem v njem leži
osnovna nagnjenost do poželenja. Ko se človeka dotakne neprijeten
občutek, če ga skrbi, se žalosti in objokuje, se tolče po prsih in
postane zmeden, potem v njem leži osnovna nagnjenost do odpora. Ko
se človeka dotakne niti neprijeten niti prijeten občutek, če ne
razume kot dejansko so izvor, izginotje, potešitev, nevarnost in
izhod z ozirom na ta občutek, potem v njem leži osnovna nagnjenost
do nevednosti. Menihi, da bo ta človek tukaj in sedaj napravil
konec neprijetnosti brez opuščanja osnovnih nagnjenosti do
poželenja za prijetnim občutkom, brez odpravljanja osnovnih
nagnjenosti do odpora proti neprijetnemu občutku, brez iztrebljanja
osnovnih nagnjenosti do nevednosti glede niti neprijetnega niti
prijetnega občutka, brez opuščanje nevednosti in nastajanja prave
vednosti - to ni mogoče.</p>
<p><a class="ref nya" id="nya29-33" href="#nya29-33">Nya
29-33</a>(2-6) Menihi, odvisno od ušesa in zvokov nastane ušesno
zavest … Odvisno od uma in pojavov nastane umska zavest; srečanje
teh treh je dotik; z dotikom kot pogojem nastane [občutek], ki se
čuti kot prijeten ali neprijeten ali niti neprijeten niti prijeten
… Menihi, da bo ta človek tukaj in sedaj napravil konec
neprijetnosti brez opuščanje osnovnih nagnjenosti do poželenja po
prijetnem občutku … brez opuščanje nevednosti in nastajanja prave
vednosti - to ni mogoče.</p>
<h2><span class="add">Opustitev osnovnih nagnjenosti</span></h2>
<p><a class="ref nya" id="nya34" href="#nya34">Nya 34</a>(1)
Menihi, odvisno od očesa in objekta nastane očesna zavest; srečanje
teh treh je dotik; z dotikom kot pogojem nastane [občutek], ki se
čuti kot prijeten ali neprijeten ali niti neprijeten niti prijeten.
Ko se človeka dotakne prijeten občutek, če mu ne ugaja, ga ne
pozdravi in se ga ne drži, potem osnovna nagnjenost do poželenja ne
leži v njem. Ko se človeka dotakne neprijeten občutek, če ga ne
skrbi, se ne žalosti in ne objokuje, se ne tolče po prsih in ne
postane zmeden, potem osnovna nagnjenost do odpora ne leži v njem.
Ko se človeka dotakne niti neprijeten niti prijeten občutek, če
razume kot dejansko so izvor, izginotje, potešitev, nevarnost in
izhod z ozirom na ta občutek, potem osnovna nagnjenost do
nevednosti ne leži v njem. Menihi, da bo ta človek tukaj in sedaj
napravil konec neprijetnosti z opuščanjem osnovne nagnjenosti do
poželenja po prijetnem občutku, z odpravljanjem osnovne nagnjenosti
do odpora proti neprijetnemu občutku, z iztrebljanjem osnovne
nagnjenosti do nevednosti glede niti neprijetnega niti prijetnega
občutka, z opuščanjem nevednosti in nastajanjem prave vednosti - to
je mogoče.</p>
<p><a class="ref nya" id="nya35-39" href="#nya35-39">Nya
35-39</a>(2-6) Menihi, odvisno od ušesa in zvokov nastane ušesna
zavest … Odvisno od uma in pojavov nastane umska zavest; srečanje
teh treh je dotik; z dotikom kot pogojem nastane [občutek], ki se
čuti kot prijeten ali neprijeten ali niti neprijeten niti prijeten
… Menihi, da bo tukaj in sedaj napravil konec neprijetnosti z
opuščanjem osnovnih nagnjenosti do poželenja po prijetnem občutku …
z opuščanjem nevednosti in nastajanju prave vednosti - to je
mogoče.</p>
<h2><span class="add">Osvoboditev</span></h2>
<p><a class="ref nya" id="nya40" href="#nya40">Nya 40</a>Ko to
uvidi, menihi, dobro poučen plemeniti učenec postane razočaran z
očesom, razočaran z objektom, razočaran z očesno zavestjo,
razočaran z očesnim dotikom, razočaran z občutkom, razočaran z
željami.</p>
<p>On postane razočaran z ušesom … On postane razočaran z nosom …
On postane razočaran z jezikom … On postane razočaran z otipom… On
postane razočaran z umom, razočaran s pojavi, razočaran z umsko
zavestjo, razočaran z umskim dotikom, razočaran z občutkom,
razočaran z željami.</p>
<p><a class="ref nya" id="nya41" href="#nya41">Nya 41</a>Ko je
razočaran, postane brezstrasten. Skozi brezstrastnost je [njegovo
srce] osvobojeno. Ko je osvobojeno, pride vednost: ‘Osvobojeno je.’
On razume: ‘Rojstvo je uničeno, sveto življenje je bilo živeto, kar
je bilo potrebno je bilo narejeno, nič več ni prihoda nazaj v
katerokoli stanje.’”</p>
<p>To je bilo tisto, kar je rekel Blaženi. Menihi so bili
zadovoljni in veseli besed Blaženega. Ko je bilo to učenje
povedano, je bilo brez predpostavk v umu osvobojenih vplivov
šestdeset menihov.</p>
<footer>
<p lang='sl'>Prevedel Bojan Božič.</p>
<p lang='sl'>Samo za nekomercialno uporabo.</p>
<p lang='sl'>Osnova za prevod sutt Madžhima nikāye je knjiga
Bhikkhu Bodhija: The Middle Lenght Discourses of the Buddha, Wisdom
Pub., 2009.</p>
<p lang='sl'>Stanje prevoda: oktober <span class=
'publication-date'>2023</span>.</p>
<p lang='sl'>Za SuttaCentral pripravil <span class=
'editor'>prostovoljec.</span>.</p>
</footer>
</article>
</body>
</html>
