

<!DOCTYPE html>
<html>
<head>
<meta charset='UTF-8'>
<meta name='author' content='Bojan Božič'>
<title></title>
</head>
<body>
<article id='mn134' lang='sl'>

<header>

	<ul>

		<li class="division" lang="pli" translate="no">Majjhima Nikāya</li>

		<li lang="pli" translate="no">Lomasakangiyabhaddekaratta Sutta</li>

	</ul>

	<h1>134. Lomasakangiya in en odličen dan</h1>

</header>

<p><a class="ref nya" id="nya1" href="#nya1">Nya 1</a><span class="evam">Tako sem slišal.</span> Nekoč je Blaženi živel pri Sāvatthīju, v Džetovem gozdičku Anāthapiṇḍikovega parka. Takrat je častiti Lomasakangiya živel v deželi Sakyanov pri Kapilavatthu, v Nigrodhovem parku.</p>

<p><a class="ref nya" id="nya2" href="#nya2">Nya 2</a>Ko je bila že trda noč, se je Candana, mlado božanstvo čudovitega izgleda, ki je osvetlilo ves Nigrodhov park, približalo častitemu Lomasakangiyu. Stoječe ob strani, mu je Candana, mlado božanstvo, reklo:</p>

<p>“Menih, ali se spomniš povzetka in razlage ‘Nekoga, ki je imel en odličen dan’?”</p>

<p>“Prijatelj, jaz se ne spomnim povzetka in razlage ‘Nekoga, ki je imel en odličen dan.’ Toda, prijatelj, ali se ti spomniš povzetka in razlage ‘Nekoga, ki je imel en odličen dan’?”</p>

<p>“Menih, tudi jaz se ne spomnim povzetka in razlage ‘Nekoga, ki je imel en odličen dan.’ Toda, menih, ali se ti spomniš verzov ‘Nekoga, ki je imel en odličen dan’?”</p>

<p>“Prijatelj, jaz se ne spomnim verzov ‘Nekoga, ki je imel en odličen dan.’ Toda, prijatelj, ali se ti spomniš verzov ‘Nekoga, ki je imel en odličen dan’?”</p>

<p>“Menih, jaz se spomnim verzov ‘Nekoga, ki je imel en odličen dan’.” Toda, prijatelj, na kakšen način se spomniš verzov ‘Nekoga, ki je imel en odličen dan’.”</p>

<p>”Menih, enkrat je Blaženi živel med božanstvi nebes Triintridesetih, na rdečem marmornem kamnu ob vznožju drevesa pāricchattaka. Tam je Blaženi recitiral povzetek in razlago ‘Nekoga, ki je imel en odličen dan’ božanstvom nebes Triintridesetih:</p>

<blockquote class="gatha">

<p><a class="ref nya" id="nya3" href="#nya3">Nya 3</a>‘Naj se posameznik ne zateka v preteklost<br>

  ali goji up v prihodnost,<br>

  ker preteklost je za njim<br>

  in prihodnost še ni prišla.<br>

  Naj z uvidom vidi<br>

  vsako stanje posebej, ko se to pojavi,<br>

  naj spozna ga in se o njem prepriča,<br>

  nepremagljivo, neomajno.<br>

  Danes si je treba prizadevati,<br>

  jutri lahko pride smrt, kdo ve?<br>

  Ko ne baranta s smrtjo,<br>

  to odvrača njo in njene horde,<br>

  vendar ta, ki biva tako vztrajen,<br>

  nepopustljiv, podnevi in ponoči – to je ta,<br>

  je rekel mirni modrijan,<br>

  ki je imel en odličen dan.’</p>

  </blockquote>

<p><a class="ref nya" id="nya4" href="#nya4">Nya 4</a>“Menih, jaz se tako spomnim verzov ‘Nekoga, ki je imel en odličen dan’: Menih, nauči se povzetek in razlago ‘Nekoga, ki je imel en odličen dan.’ Menih, izmojstri povzetek in razlago ‘Nekoga, ki je imel en odličen dan.’ Menih, zapomni si povzetek in razlago ‘Nekoga, ki je imel en odličen dan.’ Menih, povzetek in razlago ‘Nekoga, ki je imel en odličen dan’ je koristen, spada k temeljem svetega življenja.”</p>

<p>To je reklo Candana, mlado božanstvo, ki je potem naenkrat izginilo.</p>

<p><a class="ref nya" id="nya5" href="#nya5">Nya 5</a>Ko je bila noč pri koncu je častiti Lomasakangiya pospravil bivališče in vzel svojo skledo in zunanje oblačilo in se odpravil na hojo po etapah v Sāvatthī. Končno je dospel v Sāvatthī in odšel do Blaženega v Džetovem gozdičku Anāthapiṇḍikovega parka. Ko mu je izkazal spoštovanje, je sedel na stran in povedal Blaženemu vse, kar se je zgodilo in rekel: “Bilo bi dobro, častiti gospod, če bi me Blaženi učil povzetek in razlago ‘Nekoga, ki je imel en odličen dan.’“</p>

<p><a class="ref nya" id="nya6" href="#nya6">Nya 6</a>“Menih, ali poznaš to mlado božanstvo?” “Ne, častiti gospod.”</p>

<p>“Menih, temu mlademu božanstvu je ime Candana. Je pozorno na Dhammo, jo upošteva, se je loti z vsem svojim srcem, jo posluša z željnimi ušesi. Tako, menih, poslušaj in skrbno pazi, kaj bom povedal.”</p>

<p>“Da, častiti gospod,” je častiti Lomasakangiya odgovoril Blaženemu. Blaženi je rekel:</p>

<blockquote class="gatha">

<p><a class="ref nya" id="nya7" href="#nya7">Nya 7</a>‘Naj se posameznik ne zateka v preteklost<br>

     ali goji up v prihodnost;<br>

     ker preteklost je za njim<br>

     in prihodnost še ni prišla.<br>

     Naj z uvidom vidi<br>

     vsako stanje posebej, ko se to pojavi;<br>

     naj spozna ga in se o njem prepriča,<br>

     nepremagljivo, neomajno.<br>

     Danes si je treba prizadevati;<br>

     jutri lahko pride smrt, kdo ve?<br>

     Ko ne barantaš s smrtjo,<br>

     to odvrača njo in njene horde,<br>

     vendar ta, ki biva tako vztrajen,<br>

     nepopustljiv, podnevi in ponoči – to je ta,<br>

     je rekel mirni modrijan,<br>

     ki je imel en odličen dan.’</p>

	 </blockquote>

<p><a class="ref nya" id="nya8" href="#nya8">Nya 8</a>Kako, menih, se nekdo<strong> zateka v preteklost?</strong> Misleč, ‘Jaz sem imel takšno snov v preteklosti,’ najde radost v tem. Misleč, ‘Jaz sem imel takšen občutek v preteklosti, ‘Jaz sem imel takšno zaznavo v preteklosti,’ … ’Jaz sem imel takšne tvorbe v preteklosti,’… Jaz sem imel takšno zavest v preteklosti,’ najde radost v tem. Tako se nekdo zateka v preteklost.</p>

<p><a class="ref nya" id="nya9" href="#nya9">Nya 9</a>In kako, menih, se nekdo<strong> ne zateka v preteklost?</strong> Misleč, ‘‘Jaz sem imel takšno snov v preteklosti,’ ne najde radosti v tem. Misleč, ‘Jaz sem imel takšen občutek v preteklosti,’ … ‘Jaz sem imel takšno zaznavo v preteklosti,’ … ‘’Jaz sem imel takšne tvorbe v preteklosti,’ … ‘Jaz sem imel takšno zavest v preteklosti, ne najde radosti v tem. Tako se nekdo ne zateka v preteklost.</p>

<p><a class="ref nya" id="nya10" href="#nya10">Nya 10</a>In kako, menih, nekdo<strong> goji up v prihodnost?</strong> Misleč, ‘Naj imam takšno snov v prihodnosti, najde radost v tem. Misleč, ‘Naj imam takšen občutek v prihodnosti,’ … ‘Naj imam takšno zaznavo v prihodnosti,’ … ‘Naj imam takšne tvorbe v prihodnosti,’ … ‘Naj imam takšno zavest v prihodnosti,’ najde radost v tem. Tako nekdo goji up v prihodnost.</p>

<p><a class="ref nya" id="nya11" href="#nya11">Nya 11</a>In kako, menih, nekdo<strong> ne goji upa v prihodnost?</strong> Misleč, ‘Naj imam takšno snov v prihodnosti,’ ne najde radosti v tem. Misleč, ‘Naj imam takšen občutek v prihodnosti,’ … ‘Naj imam takšno zaznavo v prihodnosti,’ … ‘Naj imam takšne tvorbe v prihodnosti,’ … ‘Naj imam takšno zavest v prihodnosti,’ ne najde radosti v tem. Tako nekdo ne goji upa v prihodnost.</p>

<p><a class="ref nya" id="nya12" href="#nya12">Nya 12</a>In kako, menih, je nekdo <strong>premagan glede prisotnih nastalih stanj?</strong> Tako, menih, nepoučen navaden posameznik, ki se ne ozira na plemenite in je neizkušen in nediscipliniran v njihovi Dhammi, ki se ne ozira na prave ljudi in je neizkušen in nediscipliniran v njihovi Dhammi, ima snov za sebstvo ali kot da ima sebstvo snov ali da je snov v sebstvu ali kot da ima sebstvo snov. On ima občutke kot sebstvo … zaznavo kot sebstvo … tvorbe kot sebstvo … zavest kot sebstvo ali kot da ima sebstvo zavest ali zavest kot da je v sebstvu ali kot da je sebstvo v zavesti. Tako je nekdo premagan glede prisotnih nastalih stanj.</p>

<p><a class="ref nya" id="nya13" href="#nya13">Nya 13</a>In kako, menih, je nekdo<strong> nepremagan glede prisotnih nastalih stanj?</strong> Tako, menih, dobro poučen plemeniti učenec, ki se ozira na plemenite in je izkušen in discipliniran v njihovi Dhammi, ki se ozira na prave ljudi in je izkušen in discipliniran v njihovi Dhammi, nima snovi za sebstvo ali sebstvo kot da ima snov ali snov kot da je v sebstvu ali kot da je sebstvo v snovi. On nima občutka za sebstvo … zaznave za sebstvo … tvorb za sebstvo … zavesti za sebstvo, ali kot da ima sebstvo zavest, ali kot da je zavest v sebstvu, ali kot da je sebstvo v zavesti. Tako je nekdo nepremagan glede prisotnih nastalih stanj.</p>

<blockquote class="gatha">

<p><a class="ref nya" id="nya14" href="#nya14">Nya 14</a>Naj se posameznik ne zateka v preteklost …<br>

ki je imel en odličen dan.”</p>

</blockquote>

<p>To je bilo tisto, kar je rekel Blaženi. Častiti Lomasakangiya je bil zadovoljen in vesel besed Blaženega.</p>

</article>
</body>
</html>



